+++
title = "गरुडपञ्चाशत्"
unicode_script = "devanagari"
practice_weight = 0
+++

गरुडपञ्चाशत्स्तोत्रम् वेदान्तदेशिककृतम् ।  

## १। परव्यूहवर्णकः  
अङ्गेष्व् आनन्द-मुख्य--{श्रुति-शिखर}+++(=ॐ)+++-मिलद्--दण्डकं+++(="नमः")+++ गण्ड+++(→"गरुडाय")+++पूर्वं  
प्राग् एवाभ्यस्य, षट्सु;; प्रतिदिशम् अनघं;; न्यस्त-शुद्धास्त्र-बन्धाः ।  
पक्षि-{व्यत्यस्त-पक्षि}--द्वितय-मुखपुट--प्रस्फुटोदार-तारं+++(=प्रणवं)+++  
मन्त्रं गारुत्मतं तं;; हुतवह-दयिता--शेखरं शीलयामः +++(क्षिप ॐ स्वाहेति)+++ ॥ १॥  

वेदः स्वार्थाधिरूढो;; बहिर् अबहिर् अभि--व्यक्तिम् अभ्येति यस्यां  
सिद्धिः साङ्कर्षणी सा;; परिणमति यया +++(ब्रह्मविद्या)+++;; सापवर्ग-त्रिवर्गा +++(सिद्धिः)+++।  
प्राणस्य प्राणम् अन्ये;; प्रणिहित-मनसो;; यत्र निर्धारयन्ति  
प्राची सा ब्रह्मविद्या;; परिचित-गहना;; पातु गारुत्मती नः ॥ २॥  

[[यजुर्](../../yajuH/suparNo_asi_garutman/) अत्रानुसन्धेयम्।]  
नेत्रं गायत्रम् ऊचे;; त्रिवृद् इति च शिरो;; नामधेयं यजूंषि  
छन्दांस्य् अङ्गानि, धिष्ण्या--ऽऽत्मभिर् अजनि शफैर्;; विग्रहो वामदेव्यम् ।  
यस्य स्तोमात्मनोऽसौ;; बृहद्-इतर-गरुत्;; तादृशाम्नाय+++(→यज्ञायज्ञिय)+++-पुच्छः  
स्वाच्छन्द्यं नः प्रसूतां;; श्रुति-शत-शिखरा--ऽऽभिष्टुतात्मा गरुत्मान् ॥ ३॥  

यो यं धत्ते स्वनिष्ठं +++(→गरुडो विष्णुं, विष्णुर् गरुडध्वजम्)+++;; वहनम् अपि वरः +++(अमृताहरणसन्दर्भे वरविनिमये)+++;; स्पर्शितो येन यस्मै  
यस्माद् यस्याहवश्रीर् +++(गरुडाद् विष्णोः, विष्णोर् गरुडस्य)+++;; विदधति भजनं;; यत्र यत्रेति सन्तः ।  
प्रायो देवः स इत्थं;; हरि-गरुड-भिदा कल्पितारोह-वाह-  
स्वाभाव्यः स्वात्मभव्यः;; प्रदिशतु शकुनिर्;; ब्रह्म-सब्रह्मतां नः ॥ ४॥+++(5)+++  

एको, विष्णोर् द्वितीयस्;; त्रि-चतुर्-अविदितं;; पञ्चवर्णी+++(मन्त्र)+++-रहस्यं  
+++(भगवत्)+++षाड्-गुण्य-स्मेर-{सप्त--स्वर-गतिर्} अणिमाद्य्--अष्ट-सम्पन् नवात्मा+++(→नूत्नात्मा)+++ ।  
+++(षाड्-गुण्यं→ज्ञानं शक्तिर् बलम् ऐश्वर्यं वीर्यं तेजः)+++  
+++(अष्टसिद्धयः→अणिमा महिमा लघिमा गरिमा प्राप्तिः प्राकाम्यं ईशत्वं वशित्वम्)+++  
देवो दर्वीकरारिर्;; दश-शत-नयनाऽऽराति-साहस्र-लक्षैर्  
विक्रीडत्-पक्ष-कोटिर्;; विघटयतु भयं;; वीतसङ्ख्योदयो नः ॥ ५॥+++(4)+++  

सत्याद्यैः +++(→सत्य-सुपर्ण-गरुड-तार्क्ष्य-विहगेश्वरैः)+++ सात्वतादि--प्रथित-महिमभिः;; पञ्चभिर् व्यूह-भेदैः +++(नारायणसहित-वासुदेवादि-चतुर्व्यूह-वाहनानि)+++  
पञ्चाभिख्यो निरुन्धन्;; भव-गरल-भवं;; प्राणिनां +++(प्र)+++पञ्च+++(भूत)+++भावम् ।  
प्राणापानादि भेदात्;; प्रतितनु मरुतो;; दैवतं पञ्चवृत्तेः  
पञ्चात्मा पञ्चधाऽसौ पुरुष उपनिषद्घोषितस्तोषयेन्नः ॥ ६॥  
+++(अत्र श्लेषेण विष्णोर् अपि स्तुतिः।)+++

श्लिष्यद्-भोगीन्द्र-भोगे;; श्रुति-निकर-निधौ;; मूर्ति-भेदे स्वकीये +++(विहगेश्वराख्ये)+++  
वर्ण-व्यक्तीर् विचित्राः;; परिकलयति यो;; वक्त्र-बाहूरुपादैः ।  
प्राणः सर्वस्य जन्तोः;; प्रकटित-परम--ब्रह्मभावः स इत्थं  
क्लेशं छिन्दन् खगेशः;; सपदि विपदि नः;; सन्निधिः सन्निधत्ताम् ॥ ७॥  
+++(अत्र श्लेषेण विष्णोर् अपि स्तुतिः।)+++

अग्रे तिष्ठन्न् उदग्रो;; मणि-मुकुर+++(=शब्द)+++ इवा--ऽनन्य-दृष्टेर् मुरारेः +++(→अग्रे)+++  
पायान् माया-भुजङ्गी--विषम-विष-भयाद्;; गाढम् अस्मान् गरुत्मान् ।  
क्षुभ्यत्-क्षीराब्धि-पाथः--सह-भव-गरल--स्पर्श-शङ्की स शङ्के  
छायां धत्ते यदीयां+++(→गरुडस्य)+++;; हृदि हरि-हृदयाऽऽरोह-धन्यो मणीन्द्रः ॥ ८॥+++(5)+++  

## २। अमृतहरणवर्णकः ।  
आहर्तारं सुधाया;; दुरधिगम-महा--चक्र-दुर्ग-स्थितायाः  
जेतारं वज्रपाणेः;; सह विबुध-गणैर्;; आहवे बाहु-वेगात् ।  
विष्णौ सम्प्रीयमाणे;; वर-विनिमयतो;; विश्व-विख्यात-कीर्तिं  
देवं याऽसूत साऽसौ;; दिशतु भगवती;; शर्म दाक्षायणी नः ॥ ९॥  

वित्रासाद् वीति-होत्रं;; प्रथमम् अधिगतैर्;; अन्तिके, मन्द-धाम्ना  
भूयस् तेनैव +++(अग्निना)+++ सार्धं;; भय-भर-तरलैर्;; वन्दितो देव-वृन्दैः ।  
कल्पान्त-क्षोभ-दक्षं;; कथम् अपि कृपया;; सङ्क्षिपन् धाम चण्डं  
भित्त्वाऽण्डं निर्जिहानो+++(=उज्जिगमिषन्)+++;; भव-भयम् इह नः;; खण्डयत्व् अण्डजेन्द्रः ॥ १०॥  

क्षुण्ण-क्षोणी-धराणि;; क्षुभित-चतुर्-अकूपार-तिम्य्-अद्-गरुन्ति  
त्रुट्यत्-तारा-सराणि+++(=सूत्राणि)+++;; स्थपुटित+++(=निम्नोन्नतीकृत)+++-विबुध--स्थानकानि क्षिपेयुः ।  
पाताल-ब्रह्म-सौधाव्;; अधि-विहित-मुधा--वर्तनान्य् अस्मद् आर्तिं  
ब्रह्माण्डस्यान्तराले;; बृहति खगपतेर्;; अर्भक-क्रीडितानि ॥ ११॥  

संविच्-छस्त्रं दिशन्त्या;; सह विजय-चमूर्;; +++(इव)+++ आशिषः प्रेषयन्त्या  
सम्बध्नन्त्या तनुत्रं;; +++(इव)+++ सुचरितम्, अशनं;; पक्कणं+++(=नीचं)+++ निर्दिशन्त्या ।  
एनो ऽस्मद् वैनतेयो;; नुदतु विनतया;; क्लृप्त-रक्षा-विशेषः  
कद्रू-सङ्केत-दास्य--क्षपण+++(←क्षै क्षये)+++-पण-सुधा--लक्ष-भैक्षं जिघृक्षुः ॥ १२॥+++(5)+++  

विक्षेपैः पक्षतीनाम्;; अनिभृत-गतिभिर्;; वादित-व्योम-तूर्यो  
+++(पक्षक्षेपकृत-)+++वाचालाम्भोधि-वीची--वलय-विरचिताऽऽलोक+++(=जयकार)+++-शब्दानुबन्धः ।  
दिक्-कन्या कीर्यमाण--क्षरद्-उडु-निकर--व्याज-लाजाभिषेको  
नाकोन्माथाय गच्छन्;; नरकम् अपि समये;; +++(नाकसशब्द-)+++नाग-हन्ता निहन्तु ॥ १३॥+++(5)+++  

ऋक्षाक्ष-क्षेप-दक्षो;; मिहिर+++(=सूर्य)+++-हिमकर+++(=चन्द्र)++++उत्--ताल+++(=स्फुट/hi-fi)+++-+++(हस्त-)+++तालाऽभिघाती  
वेला वाः-केलि-लोलो;; विविध-घन-घटा--कन्दुकाऽऽघात-शीलाः ।  
पायान् नः पातकेभ्यः;; पतग-कुलपतेः;; पक्ष-विक्षेप-जातो  
वातः पाताल-हेला--पटह-पट-रवा-ऽऽरम्भ-संरम्भ-धीरः ॥ १४॥+++(5)+++  

किं निर्घातः+++(=घनशब्दः)+++, किम् अर्कः;; परि-पतति दिवः;; किं समिद्धोऽयम् और्वः  
किंस्वित् कार्तस्वराद्रिर्+++(=हेमाद्रिः)+++;; ननु विदितम् इदं;; व्योम-वर्त्मा गरुत्मान् ।  
आसीदत्य्, आजिहीर्षत्य्;; अभिपतति, हरत्य्;; अत्ति, हा तात, हाम्बेत्य्  
आलापोद्युक्त-भिल्ल+++(=व्याध)++++आकुल-जठर-पुटः;; पातु नः पत्रिनाथः ॥ १५॥  

आसृक्व+++(=आमुखान्त)++++आक्तैर् असृग्भिर्;; दुर्-उपरम-तृषा--शातनी शातदंष्ट्रा-  
कोटी-लोटत्-करोटी+++(=कपाल)+++--विकट-कट-कटा--राव-घोरावतारा ।  
भिन्द्यात् सार्धं पुलिन्द्या+++(=म्लेच्छ्या (ब्राह्मणपत्न्या))+++;; +++(मात्रादेशानुसारं कण्ठज्वालानुभवात्परं)+++ सपदि-परिहृत--ब्रह्म+++(=ब्राह्मण)+++का जिह्म+++(=वक्र)+++गारेः  
उद्वेल्लद्-भिल्ल-पल्ली--निगरण-करणा पारणा कारणां+++(=व्यथां)+++ नः ॥ १६॥  

स्वच्छन्दस्वर्गिवृन्दप्रथमतममहोत्पातनिर्घातघोरः  
स्वान्तध्वान्तं निरुन्ध्याद्धुतधरणिपयोराशिराशीविषारेः ।  
प्रत्युद्यद्भिल्लपल्लीभटरुधिरसरिल्लोलकल्लोलमाला-  
हाला निर्वेशहेला हलहलबहुलो हर्षकोलाहलो नः ॥ १७॥  

सान्द्रक्रोधानुबन्धात्सरसि नखमुखे पादपे गण्डशैले  
तुण्डाग्रे कण्ठरन्ध्रे तदनु च जठरे निर्विशेषं युयुत्सू ।  
अव्यादस्मानभव्यादविदितनखरश्रेणिदंष्ट्रानिवेशौ  
जीवग्राहं गृहीत्वा कमठकरटिनौ भक्षयन् पक्षिमल्लः ॥ १८॥  

अल्पः कल्पान्तलीलानटमकुटसुधासूतिखण्डो बहूनां  
निःसारस्त्वद्भुजाद्रेरनुभवतु मुदा मन्थनं त्वेष सिन्धुः ।  
राकाचन्द्रस्तु राहोः स्वमिति कथयतः प्रेक्ष्य कद्रूकुमारान्  
सान्तर्हासं खगेन्द्रः सपदि हृतसुधस्त्रायतामायतान्नः ॥ १९॥  

आरादभ्युत्थितैरावतममितजवोदञ्चदुच्चैःश्रवस्कं  
जातक्षोभं निमथ्नन् दिशि दिशि दिविषद्वाहिनीशं क्षणेन ।  
भ्राम्यन्सव्यापसव्यं सुमहति मिषति स्वर्गिसार्थे सुधार्थं  
प्रेङ्खन्नेत्रः श्रियं नः प्रकटयतु चिरं पक्षवान्मन्थशैलः ॥ २०॥  

अस्थानेषु ग्रहाणामनियतविहितानन्तवक्रातिचारा  
विश्वोपाधिव्यवस्था विगमविलुलितप्रागवागादिभेदाः ।  
द्वित्राः सुत्रामभक्तग्रहकलहविधावण्डजेन्द्रस्य चण्डाः  
पक्षोत्क्षेपा विपक्षक्षपणसरभसाः शर्म मे निर्मिमीरन् ॥ २१॥  

तत्तत्प्रत्यर्थि सारावधि विहितमृषा रोषगन्धो रुषान्धैः  
एकः क्रीडन्ननेकैः सुरपतिसुभटैरक्षतो रक्षतान्नः ।  
अन्योन्याबद्धलक्षापहरणविहितामन्दमात्सर्यतुङ्गैः  
अङ्गैरेव स्वकीयैरहमहमिकया मानितो वैनतेयः ॥ २२॥  

अस्तव्योमान्तमन्तर्हितनिखिलहरिन्मण्डलं चण्डभानोः  
लुण्टाकैर्यैरकाण्डे जगदखिलमिदं शर्वरी वर्वरीति ।  
प्रेङ्खोलत्स्वर्गगोलस्खलदुडुनिकरस्कन्धबन्धान् निरुन्धन्  
रंहोभिस्तैर्मदम्हो हरतु तरलितब्रह्मसद्मा गरुत्मान् ॥ २३॥  

यः स्वाङ्गे सङ्गरान्तर्गरुदनिलवस्तम्भिते जम्भशत्रौ  
कुण्ठास्त्रे सन्नकण्ठं प्रणयति पवये पक्षलेशं दिदेश ।  
सोऽस्माकं संविधत्तां सुरपतिपृतनाद्वन्द्वयुद्धैकमल्लो  
माङ्गल्यं वालखिल्यद्विजवरतपसां कोऽपि मूर्तो विवर्तः ॥ २४॥  

रुद्रान् विद्राव्य सेन्द्रान् हुतवहसहितं गन्धवाहं गृहीत्वा  
कालं निष्काल्य धूत्वा निरृतिधनपतीपाशिनं क्लेशयित्वा ।  
सर्पाणां छाद्मिकानाममृतमयपणप्रापणप्राप्तदर्पो  
निर्बाधं क्वापि सर्पन्नपहरतु हरेरौपवाह्यो मदंहः ॥ २५॥  

३। नागदमनवर्णकः  
भुग्नभ्रूर्भ्रुकुटीभृद्भ्रमदमितगरुत्क्षोभितक्ष्मान्तरिक्षः  
चक्राक्षो वक्रतुण्डः खरतरनखरः क्रूरदंष्ट्राकरालः ।  
पायादस्मानपायाद्भयभरविगलद्दन्दशूकेन्द्रशूकः  
शौरेः सङ्क्रन्दनादि प्रतिभटपृतनाक्रन्दनः स्यन्दनेन्द्रः ॥ २६॥  

अर्यम्णा धुर्ययोक्त्रग्रहणभयभृता सान्त्वितोऽनूरुबन्धात्  
कोदण्डज्यां जिघृक्षेदिति चकितधिया शङ्कितः शङ्करेण ।  
तल्पे कल्पेत मा ते मतिरिति हरिणाऽप्यादरेणानुनीतः  
पक्षीन्द्रस्त्रायतां नः फणधरमहिषीपत्रभङ्गापहारी ॥ २७॥  

छायातार्क्ष्यानहीनां फणमणिमुकुरश्रेणिविस्पष्टबिम्बान्  
त्राणापेक्षाधृतस्वप्रतिकृतिमनसा वीक्ष्य जातानुकम्पः ।  
तेषां दृष्ट्वाऽथ चेष्टाः प्रतिगरुडगणाशङ्कया तुङ्गरोषः  
सर्पन् दर्पोद्धतो नः शमयतु दुरितं सर्पसन्तानहन्ता ॥ २८॥  

उच्छ्वासाकृष्टतारागणघटितमृषा मौक्तिकाकल्पशिल्पः  
पक्षव्याधूतपाथोनिधिकुहरगुहागर्भदत्तावकाशः ।  
दृष्टिं दंष्ट्राङ्ग्रदूतीं पृथुषु फणभृतां प्रेषयन्नुत्तमाङ्गे-  
ष्वङ्गैरङ्गानि रुन्धन्नवतु पिपतिषुः पत्रिणामग्रणीर्नः ॥ २९॥  

आ वेधः सौधशृङ्गादनुपरतगतेरा भुजङ्गेन्द्रलोकात्  
श्रेणीबन्धं वितन्वन् क्षणपरिणमितालातपातप्रकारः ।  
पायान्नः पुण्यपापप्रचयमयपुनर्गर्भकुम्भीनिपातात्  
पातालस्यान्तराले बृहति खगपतेर्निर्विघातो निपातः ॥ ३०॥  

प्रत्यग्राकीर्णतत्तत्फणमणिनिकरं शङ्कुला कोटिवक्रं  
तुण्डाग्रं सङ्क्ष्णुवानः कुलगिरिकठिने कर्परे कूर्मभर्तुः ।  
पातालक्षेत्रपक्वद्विरसनपृतनाशालि विच्छेदशाली  
शैलीं नः सप्तशैली लघिमदरभसः सौतु साध्वीं सुपर्णः ॥ ३१॥  

पर्यस्यत्पन्नगीनां युगपदसमयानर्भकान् गर्भकोशाद्-  
ब्रह्मस्तम्बप्रकम्पव्यतिषजदखिलोदन्वदुन्निद्रघोषम् ।  
चक्षुश्चक्षुः श्रुतीनां सपदि बधिरयत् पातु पत्रीश्वरस्य  
क्षिप्रक्षिप्तक्षमाभृत्क्षणघटितनभः स्फोटमास्फोटितं नः ॥ ३२॥  

तोयस्कन्धो न सिन्धोः समघटत मिथः पक्षविक्षेपभिन्नः  
पातालं न प्रविष्टं पृथुनि च विवरे रश्मिभिस्तिग्मरश्मेः ।  
तावद्ग्रस्ताहिवक्त्रक्षरितविषमषीपङ्ककस्तूरिकाङ्कः  
प्रत्यायातः स्वयूथ्यैः स्थित इति विदितः पातु पत्रीश्वरो नः ॥ ३३॥  

बद्धस्पर्धैरिव स्वैर्बहुभिरभिमुखैरेककण्ठं स्तुवाने  
तत्तद्विश्वोपकारप्रणयिसुरगणप्रार्थितप्राणरक्षे ।  
पायान्नः प्रत्यहं ते कमपि विषधरं प्रेषयामीति भीते  
सन्धित्सौ सर्पराजे सकरुणमरुणानन्तरं धाम दिव्यम् ॥ ३४॥  

क्वाप्यस्थ्ना शर्कराढ्यं क्वचन घनतरासृक्छटा शीधु दिग्धं  
निर्मोकैः क्वापि कीर्णं विषयमपरतो मण्डितं रत्नखण्डैः ।  
अध्यारूढैः स्ववारेष्वहमहमिकया वध्यवेषं दधानैः  
काले खेलन् भुजङ्गैः कलयतु कुशलं काद्रवेयान्तको नः ॥ ३५॥  

४। परिष्कारवर्णकः ।  
वामे वैकुण्ठशय्या फणिपतिकटको वासुकिब्रह्मसूत्रो  
रक्षेन्नस्तक्षकेन ग्रथितकटितटश्चारुकार्कोटहारः ।  
पद्मं कर्णेऽपसव्ये प्रथिमवति महापद्ममन्यत्र बिभ्रत्  
चूडायां शङ्खपालं गुलिकमपि भुजे दक्षिणे पक्षिमल्लः ॥ ३६॥  

वर्त्याभ स्वस्तिकाग्रस्फुरदरुणशिखादीप्ररत्नप्रदीपैः  
बध्नद्भिस्तापमन्तर्बहुलविषमषीगन्धतैलाभिपूर्णैः ।  
नित्यं नीराजनार्थैर्निजफणफलकैर्घूर्णमानानि तूर्णं  
भोगैरापूरयेयुर्भुजगकुलरिपोर्भूषणानीषणां नः ॥ ३७॥  

अङ्गप्रत्यङ्गलीनामृतरसविसरस्पर्शलोभादिवान्तः-  
त्रासाद्घ्रासानुबन्धादिव सहजमिथो वैरशङ्कोत्तरङ्गात् ।  
रुद्रागाढोपगूढोच्छ्वसननिबिडितस्थानयोगादिवास्मद्-  
भद्राय स्युर्भजन्तो भगवति गरुडे गाढतां गूढपादः ॥ ३८॥  

कोटीरे रत्नकोटिप्रतिफलिततया नैकधा भिन्नमूर्तिः  
वल्मीकस्थान् स्वयूथ्यानभित इव निजैर्वेष्टनैः क्लृप्तरक्षः ।  
क्षेमं नः सौतु हेमाचलविधृतशरन्मेघलेखानुकारी  
रोचिश्चूडालचूडामणिरुरगरिपोरेष चूडाभुजङ्गः ॥ ३९॥  

द्राघीयः कर्णपाशद्युति परिभवनव्रीलयेव स्वभोगं  
सङ्क्षिप्याश्नन् समीरं दरविनतमुखो निःश्वसन् मन्दमन्दम् ।  
आसीदद्गण्डभित्तिप्रतिफलनमिषात् क्वापि गूढं विविक्षुः  
क्षिप्रं दोषान् क्षिपेन्नः खगपति कुहनाकुण्डलः कुण्डलीन्द्रः ॥ ४०॥  

वालाग्रग्रन्थिबन्धग्रथितपृथुशिरोरत्नसन्दर्शनीयो  
मुक्ता शुभ्रोदराभो हरिमणिशकलश्रेणिदृश्येतरांशः ।  
विष्वग्दम्भोलिधाराव्रणकिणविषमोत्तम्भनस्तब्धवृत्तिः  
व्यालाहारस्य हृद्यो हरतु स मदघं हारदर्वीकरेन्द्रः ॥ ४१॥  

वैकक्ष्यस्रग्विशेषच्छुरणपरिणमच्छस्त्रबन्धानुबन्धो  
वक्षः पीठाधिरूढो भुजगदमयितुर्ब्रह्मसूत्रायमाणः ।  
अश्रान्तस्वैरनिद्राविरचितविविधोच्छ्वासनिश्वासवेग-  
क्षामोच्छूनाकृतिर्नः क्षपयतु दुरितं कोऽपि कद्रूकुमारः ॥ ४२॥  

श्लिष्यद्रुद्रासुकीर्तिस्तनतटघुसृणालेपसङ्क्रान्तसार-  
स्फारामोदाभिलाषोन्नमितपृथुफणाचक्रवालाभिरामः ।  
प्रायः प्रेयः पटीरद्रुमविटपधिया श्लिष्टपक्षीन्द्रबाहुः  
व्याहन्यादस्मदीयं वृजिनभरमसौ वृन्दशो दन्दशूकः ॥ ४३॥  

ग्रस्तानन्तर्निविष्टान् फणिन इव शुचा गाढमाश्लिष्य दुःख्यन्  
क्षुण्णानेकः स्वबन्धून् क्षुधमिव कुपितः पीडयन् वेष्टनेन ।  
व्यालस्तार्क्ष्र्योदरस्थो विपुलगळगुहावाहि फूत्कारवात्या-  
पौनःपुन्येन हन्यात्पुनरुदरगुहागेहवास्तव्यतां नः ॥ ४४॥  

गाढासक्तो गरुत्मत्कटितटनिकटे रक्तचण्डातकाङ्के  
फक्कत्काञ्चीमहिम्ना फणिमणिमहसा लोहिताङ्गो भुजङ्गः ।  
सत्तासांसिद्धिकं नः सपदि बहुविधं कर्मबन्धं निरुन्ध्याद्-  
विन्ध्याद्र्यालीनसन्ध्या घनघटिततटित्कान्तचातुर्यधुर्यः ॥ ४५॥  

५। अद्भुतवर्णकः ।  
वेगोत्तानं वितानं व्यजनमनुगुणं वैजयन्ती जयन्ती  
मित्रं नित्याभ्यमित्रं युधि विजयरथो युग्ययोगानपेक्षः ।  
दासो निष्पर्युदासो दनुतनयभिदो निःसहायः सहायो  
दोधूयेतास्मदीयं दुरितमधरितारातिपक्षः स्वपक्षैः ॥ ४६॥  

उक्षा दक्षान्तकस्य स्खलति वलजितः कुञ्जरः खञ्जरीतिः  
क्लान्तो धातुः शकुन्तोऽनुग इति दयया सामिरुद्धस्यदोऽपि ।  
ग्राहग्रस्तद्विपेन्द्रक्षतिभयचकिताकुण्ठवैकुण्ठचिन्ता-  
नासीरोदारमूर्तिर्नरकविहतये स्याद्विहङ्गेश्वरो नः ॥ ४७॥  

वेगोद्वेलः सुवेलः किमिदमिति मिथो मन्त्रतो वानरेन्द्रैः  
मायामानुष्यलीलामभिनयति हरौ लब्धसेवाविशेषः ।  
वैदेहीकर्णपूरस्तबकसुरभिणा यः समाश्लेषि दोष्णा  
तृष्णा पारिप्लवानां स भवतु गरुडो दुःखवारिप्लवो नः ॥ ४८॥  

दुग्धोदन्वत्प्रभूतः स्वकमहिमपृथुर्विष्णुना कृष्णनाम्ना  
पिञ्छाकल्पानुकल्पः समघटि सुदृढो यत्प्रदिष्टः किरीटः ।  
वीरो वैरोचनास्त्रव्रणकिणगुणितोदग्रनिर्घातवातः  
सङ्घातं सर्वघाती स हरतु महतामस्मदत्याहितानाम् ॥ ४९॥  

रुन्ध्यात्संवर्तसन्न्ध्याघनपटलकनत्पक्षविक्षेपहेला-  
वातूलास्फालतूलाञ्चलनिचयतुलाधेयदैतेयलोकः ।  
आस्माकैः कर्मपाकैरभिगतमहितानीकमप्रत्यनीकैः  
दीव्यन् दिव्यापदानैर्दनुजविजयिनो वैजयन्ती शकुन्तः ॥ ५०॥  

यत्पक्षस्था त्रिवेदी त्रिगुणजलनिधिर्लङ्घ्यते यद्गुणज्ञैः  
वर्गस्त्रैवर्गिकाणां गतिमिह लभते नाथवद्यत्सनाथः ।  
त्रैकाल्योपस्थितात् स त्रियुगनिधिरघादायतात् त्रायतां नः  
त्रातानेकस्त्रिधाम्नस्त्रिदशरिपुचमूमोहनो वाहनेन्द्रः ॥ ५१॥  

सैकां पञ्चाशतं यामतनुत विनतानन्दनं नन्दयिष्यन्  
कृत्वा मौलौ तदाज्ञां कविकथकघटाकेसरी वेङ्कटेशः ।  
तामेतां शीलयन्तः शमितविषधरव्याधि दैवाधिपीडाः  
काङ्क्षा पौरस्त्यलाभाः कृतमितरफलैस्तार्क्ष्यकल्पा भवन्ति ॥ ५२॥  

इति वेदान्तदेशिककृतं गरुडपञ्चाशत्स्तोत्रं सम्पूर्णम् ।  
