---
title: चम्पकाष्टकम्  
unicode_script: devanagari  
  
---
  
पूर्णव्याख्यानम् कन्नडया [अत्र](https://docs.google.com/document/d/1Alcl4IkCZMQSvECfyme2UsD5QboRpS6wsiKgjEmc3a8/edit?usp=drive_web&ouid=109000762913288837175)।  


शौभ्रराज-राजराज-कञ्ज-योनि-वन्दितन्  
नित्य-भक्त-पूजितं सुधन्व-पूजकाञ्चितम्।  
कञ्ज-चक्र-कौस्तुभैर् विराजितं गदा-धरञ्  
चम्पकापुरी-निवास-मा-निवासम् आश्रये ॥ १ ॥  
  
पन्नगारि-यायिनं सुपन्नगेश-शायिनम्  
पङ्कजारि-पङ्कजेष्ट-लोचनञ् चतुर्-भुजम्।  
पङ्कजात-शोषकं विपङ्कजात-पोषकञ्  
चम्पकापुरी-निवास-मा-निवासम् आश्रये ॥ २ ॥  

नारदादि वन्दितन् नृनार-शैल-भञ्जितन्  
नार-सद्म-वास-जात-नार-पूर्वकायनम्।  
नार-तल्लजायनङ् कुनारकाऽऽन्तकालयञ्  
चम्पकापुरी-निवास-मा-निवासम् आश्रये ॥ ४ ॥  
  
कालमेघ-वर्णकम् प्रकाम-मुक्तिदायकङ्  
कालकाल-कारकङ् कुकालपाश-दूरकम्।  
रत्नवर्म-राजवर्ष्म-भानुवृन्द-भास्वरं  
चम्पकापुरी-निवास-मा-निवासम् आश्रये ॥ ५ ॥  

सर्वलोक-नायकं सुवाञ्छितार्थ-दायकम्।  
शर्वचाप-भञ्जकं सगर्व-रावणान्तकम्।  
पीतचेल-धारकङ् कुचेल-रिक्त-नाशकम्।  
चम्पकापुरी-निवास-मा-निवासम् आश्रये ॥ ८ ॥

दक्षशिक्षक-च्छिदङ् कुहाटकाक्ष-सम्भिदय्ँ  
यक्षगीत-सेवितं सुरक्षणैक-दीक्षितम्।  
अक्षजातमारकङ् कटाक्षदृष्टि-तारकञ्  
चम्पकापुरी-निवास-मा-निवासम् आश्रये ॥ ३ ॥

स्वर्ण-सूत्र-गुम्फितोरु-सालिकाश्म-मालिकङ्  
रत्न-रत्न-रञ्जितं गदाऽञ्चितङ् कृपाकरम्।  
प्रज्वलत्-किरीटिनम् प्रविस्फुरत्-त्रिपुण्ड्रकं  
चम्पकापुरी-निवास-मा-निवासम् आश्रये ॥ ६ ॥  
  
वक्त्र-कान्ति-वञ्चितोरु-शारदेन्दु-मण्डलङ्  
कुन्द-दन्तम् इन्दिरेशम् अक्षरन् निरामयम्।  
मन्द-हास-शुभ्रिताश-किङ्किणी-लसत्-कटिञ्  
चम्पकापुरी-निवास-मा-निवासम् आश्रये ॥ ७ ॥  
  
## फलश्रुतिः  
  
अष्टकं रमापतेर् भवाब्धिशोक-शोषकं  
सर्व-पाप-नाशकं सुपुत्रपौत्र-दायकम्।  
ये पठन्ति भक्तितः प्रयान्ति ते तु सर्वदा  
चम्पकापुरी-निवास-मा-निवास-सन्निधिम् ॥ ९ ॥  

{{< figure src="../../images/champakApurI-utsava.jpg"  class="thumbnail">}}
