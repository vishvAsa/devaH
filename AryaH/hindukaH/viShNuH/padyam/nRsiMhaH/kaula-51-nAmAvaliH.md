+++
title = "कौल-५१-नृसिंह-नामावलिः"
unicode_script = "devanagari"
+++

## न्यासः
ज्वालामाली करालश् च  
भीमश् चैवापराजितः ।  
क्षोभणश् च तथ सृष्टिस्  
स्थितिः कल्पान्त इत्य् अपि ॥ +++(८)+++

अनन्तश् च विरूपश् च  
वज्रायुध-परापरौ ।  
प्रध्वंसनश् च विज्ञेयो  
विश्वमर्दन इत्य् अपि ॥ +++(+६)+++

उग्रो भद्रश् च मृत्युश् च  
सहस्रभुज इत्य् अपि ।  
विद्युज्-जिह्वो घोर-दंष्ट्रो  
महाकालाग्निर् एव च ॥ +++(+७)+++

मेघनादश् च विकटस्  
तथा पिङ्ग-जटोऽपि च ।  
प्रदीपो विश्वरूपश् च  
विद्युद्-दशन एव च ॥ +++(+६)+++

विदारो विक्रमश् चापि  
प्रचण्डस् सर्वतोमुखः ।  
वज्रो दिव्यश् च भोगश् च  
मोक्षो लक्ष्मीर् अपि क्रमात् ॥ +++(+९)+++

विद्रावणः कालचक्रः  
कृतान्तस् **तप्त-हाटकः** ।  
भ्रामकश् च महारौद्रो  
विश्वान्तक-भयङ्करौ ॥ +++(+८)+++

प्रतप्तो विजयश् चापि  
सर्व-तेजो-मयस् तथ ।  
ज्वाला-जटालश् च खर-  
नखरो नाद-दारुणः ॥ +++(+६)+++

निर्वाण-नरसिंहश् चेत्य्  
एक-पञ्चाशद् ईरितः । +++(+१)+++

## कामकलाम् परितो नृसिंहानां ध्यानम्
> The nR^isiMha-s are contemplated as 16 handed with lakshMI-s on their
  left laps. They hold in their 8 right arms: arrow, discus, mace, sword,
  lasso, hook, thunderbolt and claws with which they are tearing the
  daitya chief. In their 8 left arms they hold: bow, conch, lotus, shield,
  club, axe, foil-blade and claws with which they are tearing the daitya
  chief.

उद्यन्-मार्ताण्ड-कोट्य्-अंशु-  
समारुण-तनु-प्रभाः ।  
उलूकाकार-पृथुल-  
नेत्र-त्रितय-भूषिताः ॥

विदारि-सृक्क+++(=ओष्ठप्रान्त)+++-निर्गच्छद्-  
दंष्ट्रा-चन्द्र-कलान्विताः ।  
विदीर्ण-विकरालाऽऽस्य-  
निर्यज्-जिह्वा-विराजिताः ॥

विमुक्त-चामराकार-  
सटा-केशर-मण्डिताः ।  
आबद्ध-योग-पट्टान्ता  
जानु-न्यस्त-कराम्बुजाः ॥

कोटि-कल्पान्तार्क-समा +++(छन्दोभेदः)+++  
भीम-दंष्ट्राट्ट-हासिनः ।  
कौस्तुभोद्-भासि-हृदयाश्  
श्वेत-पद्मोपरि स्थिताः ॥

किरीट-हार-केयूर-  
किङ्किण्य्-अङ्गद-शोभिताः ।  
मुखैः कल्पान्त-कालाग्निं  
वमन्तस् सर्वतोमुखाः ॥

कराल-भृकुटी-दृष्टि-  
सन्त्रासित-जगत्-त्रयाः ।  
नख-निर्भिन्न-दैत्येन्द्र-  
रुधिरोक्षित-बाहवः ॥

विपाटितान्त्र-निर्गच्छद्-  
वसा-लिप्ताङ्क-कुक्षयः ।  
अस्त्रैर् विभूषितान् दीर्घान्  
भुजान् षोडश बिभ्रतः ॥

शरं चक्रं गदां खड्गं  
पाशम् अङ्कुशम् एव च ।  
वज्रं विदारणं चापि  
दक्षिणेन क्रमाद् अपि ॥

धनुः शङ्खं च पद्मं च  
खेटकं मुशलं तथा ।  
परशुं पट्टिशं चापि  
विदारणम् अतः परम् ॥

वामेन धारयन्तस् ते  
रत्नाकल्प-विराजिताः ।  
वाम-जङ्घा-सन्निविष्ट-  
लक्ष्मीकास् सिद्धि-दायिनः ॥


## परिचयः
kAmakalA-kAlI khaNDa of pa\~nchAshat sAhasryAM   8.69-76ab