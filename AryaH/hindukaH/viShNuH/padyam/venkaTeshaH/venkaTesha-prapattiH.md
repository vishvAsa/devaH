+++
title = "वेङ्कटेश-प्रपत्तिः"
+++

  ॥ अथ वेङ्कटेशप्रपत्ति ॥  

ईशानां जगतोऽस्य वेङ्कट-पतेर् विष्णोः परां प्रेयसीं  
तद्-वक्षस्-स्थल-नित्य-वास-रसिकां तत्-क्षान्ति-संवर्धिनीम् ।  
पद्मालङ्कृत-पाणि-पल्लव-युगां पद्मासन-स्थां श्रियं  
वात्सल्यादि-गुणोज्ज्वलां भगवतीं **वन्दे जगन्-मातरम्** ॥ १॥
  
श्रीमन् कृपा-जल-निधे कृत-सर्वलोक  
सर्वज्ञ शक्त नत-वत्सल सर्व-शेषिन् ।  
स्वामिन् सुशील सुलभाश्रित-पारिजात  
श्री-वेङ्कटेश-चरणौ शरणं प्रपद्ये ॥ २॥  
  
आनूपुरार्पित-सुजात-सुगन्धि-पुष्प-  
सौरभ्य-सौरभ-करौ सम-सन्निवेशौ ।  
सौम्यौ सदाऽनुभवनेऽपि नवानुभाव्यौ  
श्री-वेङ्कटेश-चरणौ शरणं प्रपद्ये ॥ ३॥  
  
सद्यो-विकासि-समुदित्वर-सान्द्र-राग-  
सौरभ्य-निर्भर--सरो-रुह--साम्य-वार्ताम् ।  
सम्यक्षु साहस-पदेषु विलेखयन्तौ  
श्री-वेङ्कटेश-चरणौ शरणं प्रपद्ये ॥ ४॥  
  
रेखामय-ध्वज-सुधा-कलश+आतप-त्र  
वज्राङ्कुश+अम्बु-रुह--कल्पक-शङ्ख-चक्रैः ।  
भव्यैर् अलङ्-कृत-तलौ पर-तत्व-चिह्नैः  
श्री-वेङ्कटेश-चरणौ शरणं प्रपद्ये ॥ ५॥  
  
ताम्रोदर-द्युति-पराजित-पद्म-रागौ  
बाह्यैर् महोभिर् अभिभूत-महेन्द्र-नीलौ ।  
उद्यन्-नखांशुभिर् उदस्त-शशाङ्क-भासौ  
श्री-वेङ्कटेश-चरणौ शरणं प्रपद्ये ॥ ६॥  
  
स-प्रेम-भीति कमलाकर-पल्लवाभ्यां  
संवाहने ऽपि सपदि क्लमम् आदधानौ ।  
कान्ताव् अ-वाङ्-मनस+++(←पाणिनीये निपातनं)+++--गोचर-सौकुमार्यौ  
श्री-वेङ्कटेश-चरणौ शरणं प्रपद्ये ॥ ७॥  
  
लक्ष्मी-मही--तद्-अनुरूप-निजानुभाव-  
नीलादि-दिव्य-महिषी--कर-पल्लवानाम् ।  
आरुण्य-सङ्क्रमणतः किल सान्द्र-रागौ  
श्री-वेङ्कटेश-चरणौ शरणं प्रपद्ये ॥ ८॥  
  
नित्यान् नमद्-विधि-शिवादि-किरीट-कोटि-  
प्रत्युप्त-दीप्त-नव-रत्न-महः-प्ररोहैः ।  
नीराजना-विधिम् उदारम् उपादधानौ  
श्री-वेङ्कटेश-चरणौ शरणं प्रपद्ये ॥ ९॥  
  
"विष्णोः पदे परम" इत्य् उदित-प्रशंसौ  
यौ "मध्व+++(←कथम्??)+++ उत्स" इति भोग्यतया ऽप्य् उपात्तौ ।  
भूयस् "तथे"ति तव पाणि-तल-प्रदिष्टौ  
श्री-वेङ्कटेश-चरणौ शरणं प्रपद्ये ॥ १०॥+++(5)+++  
  
पार्थाय तत्-सदृश-सारथिना त्वयैव  
यौ दर्शितौ स्व-चरणौ "शरणं व्रजे"ति ।  
भूयोऽपि मह्यम् इह तौ कर-दर्शितौ ते  
श्री-वेङ्कटेश-चरणौ शरणं प्रपद्ये ॥ ११॥+++(5)+++  
  
मन्-मूर्ध्नि, कालिय-फणे, विकटाटवीषु,  
श्री-वेङ्कटाद्रि-शिखरे, शिरसि श्रुतीनाम् ।  
चित्ते ऽप्य् अनन्य-मनसां, समम् आहितौ ते  
श्री-वेङ्कटेश-चरणौ शरणं प्रपद्ये ॥ १२॥  
  
अ-म्लान-हृष्यद्-अवनी-तल--कीर्ण-पुष्पौ  
श्री-वेङ्कटाद्रि-शिखराभरणायमानौ ।  
आनन्दिताखिल-मनो-नयनौ तवैतौ  
श्री-वेङ्कटेश-चरणौ शरणं प्रपद्ये ॥ १३॥  
  
प्रायः प्रपन्न-जनता-प्रथमावगाह्यौ  
मातुस् स्तनाव् इव शिशोर् अमृतायमानौ ।  
प्राप्तौ परस्पर-तुलाम् अतुलान्तरौ ते  
श्री-वेङ्कटेश-चरणौ शरणं प्रपद्ये ॥ १४॥+++(5)+++  
  
सत्त्वोत्तरैस् सतत-सेव्य-पदाम्बुजेन  
संसार-तारक-दयार्द्र-दृग्-अञ्चलेन ।  
सौम्योपयन्तृ-मुनिना मम **दर्शितौ** ते  
श्री-वेङ्कटेश-चरणौ शरणं प्रपद्ये ॥ १५॥  

<details><summary>शठकोपाक्षेपः (द्रष्टुं नोद्यम्)</summary>

तच्चरित्रे 

> सौम्योपयन्तृमिनेः प्राग् एव कविना तत्र कैङ्कर्यं क्रियमाणम् अवर्तत,  
तेन च स्वागतीकृतोऽसौ मुनिर्  

इति कथयन्ति।  
तर्हि कथम् अत्र "सौम्योपयन्तृ-मुनिना मम **दर्शितौ**" इति?  
अनेन मुनये दर्शिताव् इति स्यात्। 
</details>


  
श्रीश **श्रिया** घटिकया त्वद्-उपाय-भावे,  
प्राप्ये त्वयि, स्वयम् **उपेयतया स्फुरन्त्या** ।  
नित्याश्रिताय निरवद्य-गुणाय तुभ्यं  
**स्यां किङ्-करो** वृष-गिरीश, न जातु मह्यम् +++(किङ्करः)+++॥ १६॥  
  
  ॥ इति वेङ्कटेशप्रपत्ति ॥  
