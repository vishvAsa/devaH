+++
title = "मुक्तकानि"
unicode_script = "devanagari"
+++


अपवित्रः पवित्रो वा  
सर्वावस्थां गतोऽपि वा ।  
यः स्मरेत्पुण्डरीकाक्षं  
स बाह्याभ्यन्तरः शुचिः ॥

कायेन वाचा मनसेन्द्रियैर्वा  
बुद्ध्यात्मना वा प्रकृतिस्वभावात् ।  
करोमि यद्यत् सकलं परस्मै  
नारायणायेति समर्पयामि ॥

ब्रह्माण्डच्छत्रदण्डः शतधृतिभवनाम्भोरुहो नालदण्डः  
क्षोणीनौकूपदण्डः क्षरदमरसरित्पट्टिकाकेतुदण्डः ।  
ज्योतिश्चक्राक्षदण्डस्त्रिभुवनविजयस्तम्भदण्डोऽङ्घ्रिदण्डः  
श्रेयस्त्रैविक्रमस्ते वितरतु विबुधद्वेषिणां कालदण्डः ॥

क्लीं कृष्णाय गोविन्दाय गोपी-जन-वल्लभाय स्वाहा ।

## परशुरामः
अग्रतः चतुरो वेदान्  
पृष्ठतः सशरं धनुः।  
इदं ब्राह्मं इदं क्षात्रं  
शापादपि शरादपि॥

## शेषशायी
श्रीमान् क्षीरार्णवान्तः फणिपतिशयने चन्द्रखण्डातिगौरे  
भूमानीला-समेतः सकल-भुवन-संरक्षणोपाय-चिन्ताम् ।  
निद्रा-व्याजेन कुर्वन् निरवधि-महिमा नित्य-मुक्ता-भिवन्द्यः  
शेते गोविन्दराजः प्रदिशतु सुतरां सन्ततं मङ्गलं नः ॥

सव्यं पादं प्रसार्य श्रित-दुरित-हरं दक्षीणं कुञ्चयित्वा  
जानुन्य् आधाय सव्येतरम् इतर-भुजं नाग-भोगे निधाय।
पश्चाद् बाहु-द्वयेन प्रतिभट-शमने धारयन् शङ्ख-चक्रे  
देवी-भूषादि-जुष्टो जनयतु जगतां शर्म वैकुण्ठ-नाथः॥

## हयग्रीवः

ज्ञानानन्दमयं देवं  
निर्मलस्फटिकाकृतिम् ।  
आधारं सर्वविद्यानां  
हयग्रीवमुपास्महे ॥

<details><summary>विस्तारः (द्रष्टुं नोद्यम्)</summary>

ॐ ह्रां हयग्रीवाय नम ॐ स्वाहा!

वागीश्वराय विद्महे  
हयग्रीवाय धीमहि  
तन्नो हंसः प्रचोदयात् ॥
</details>
