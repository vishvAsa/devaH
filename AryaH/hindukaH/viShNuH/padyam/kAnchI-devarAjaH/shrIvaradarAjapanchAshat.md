+++
title = "श्रीवरदराजपञ्चाशत्"
+++


<details open><summary>विश्वास-प्रस्तुतिः</summary>

रामानुजदयापात्रं ज्ञानवैराग्यभूषणम् ।  
श्रीमद्वेङ्कटनाथार्यं वन्दे वेदान्तदेशिकम् ॥
</details>

<details><summary>मूलम्</summary>

रामानुजदयापात्रं ज्ञानवैराग्यभूषणम् ।  
श्रीमद्वेङ्कटनाथार्यं वन्दे वेदान्तदेशिकम् ॥
</details>


<details open><summary>विश्वास-प्रस्तुतिः</summary>

द्विरद शिखरि सीम्ना सद्मवान् पद्म योनेः  
तुरग सवन वेद्यां श्यामळो हव्यवाहः ।  
कलश जलधि कन्या वल्लरी कल्पशाखी  
कलयतु कुशलं नः कोऽपि कारुण्य राशिः ॥
</details>

<details><summary>मूलम्</summary>

द्विरद शिखरि सीम्ना सद्मवान् पद्म योनेः  
तुरग सवन वेद्यां श्यामळो हव्यवाहः ।  
कलश जलधि कन्या वल्लरी कल्पशाखी  
कलयतु कुशलं नः कोऽपि कारुण्य राशिः ॥
</details>


<details open><summary>विश्वास-प्रस्तुतिः</summary>

यस्यानुभावमधिगन्तुमशक्नुवन्तो  
मुह्मन्त्यभङ्गुरधियो मुनि सार्वभौमाः ।  
तस्यैव ते स्तुतिषु साहसमश्नुवानः  
क्षन्तव्य एष भवता करि शैल नाथ ॥
</details>

<details><summary>मूलम्</summary>

यस्यानुभावमधिगन्तुमशक्नुवन्तो  
मुह्मन्त्यभङ्गुरधियो मुनि सार्वभौमाः ।  
तस्यैव ते स्तुतिषु साहसमश्नुवानः  
क्षन्तव्य एष भवता करि शैल नाथ ॥
</details>


<details open><summary>विश्वास-प्रस्तुतिः</summary>

जानन्ननादिविहितान् अपराध वर्गान्  
स्वामिन् भयात् किमपि वक्तुमहं न शक्तः ।  
अव्याज वत्सल तथापि निरङ्कुशं मां  
वात्सल्यमेव भवतो मुखरी करोति ॥
</details>

<details><summary>मूलम्</summary>

जानन्ननादिविहितान् अपराध वर्गान्  
स्वामिन् भयात् किमपि वक्तुमहं न शक्तः ।  
अव्याज वत्सल तथापि निरङ्कुशं मां  
वात्सल्यमेव भवतो मुखरी करोति ॥
</details>


<details open><summary>विश्वास-प्रस्तुतिः</summary>

किं व्याहरामि वरद स्तुतये कथं वा  
खद्योतवत् प्रलघु सङ्कुचित प्रकाशः ।  
तन्मे समर्पय मतिं च सरस्वतीं च  
त्वामञ्जसा स्तुति पदैर्यदहं धिनोमि ॥
</details>

<details><summary>मूलम्</summary>

किं व्याहरामि वरद स्तुतये कथं वा  
खद्योतवत् प्रलघु सङ्कुचित प्रकाशः ।  
तन्मे समर्पय मतिं च सरस्वतीं च  
त्वामञ्जसा स्तुति पदैर्यदहं धिनोमि ॥
</details>


<details open><summary>विश्वास-प्रस्तुतिः</summary>

मच्छक्ति मात्र गणने किमिहास्ति शक्यं  
शक्येन वा तव करीश किमस्ति साध्यम् ।  
यद्यस्ति साधय मया तदपि त्वया वा  
किं वा भवेद् भवति किञ्चिदनीहमाने ॥
</details>

<details><summary>मूलम्</summary>

मच्छक्ति मात्र गणने किमिहास्ति शक्यं  
शक्येन वा तव करीश किमस्ति साध्यम् ।  
यद्यस्ति साधय मया तदपि त्वया वा  
किं वा भवेद् भवति किञ्चिदनीहमाने ॥
</details>


<details open><summary>विश्वास-प्रस्तुतिः</summary>

स्तोत्रं मया विरचितं त्वदधीन वाचा  
त्वत्प्रीतये वरद यत् तदिदं न चित्रम् ।  
आवर्जयन्ति हृदयं खलु शिक्षकाणां  
मञ्जूनि पञ्जर शकुन्त विजल्पितानि ॥
</details>

<details><summary>मूलम्</summary>

स्तोत्रं मया विरचितं त्वदधीन वाचा  
त्वत्प्रीतये वरद यत् तदिदं न चित्रम् ।  
आवर्जयन्ति हृदयं खलु शिक्षकाणां  
मञ्जूनि पञ्जर शकुन्त विजल्पितानि ॥
</details>


<details open><summary>विश्वास-प्रस्तुतिः</summary>

यं चक्षुषामविषयं हयमेध यज्वा  
द्राघीयसा सुचरितेन ददर्श वेधाः ।  
तं त्वां करीश करुणा परिणामतस्ते  
भूतानि हन्त निखिलानि निशामयन्ति ॥
</details>

<details><summary>मूलम्</summary>

यं चक्षुषामविषयं हयमेध यज्वा  
द्राघीयसा सुचरितेन ददर्श वेधाः ।  
तं त्वां करीश करुणा परिणामतस्ते  
भूतानि हन्त निखिलानि निशामयन्ति ॥
</details>


<details open><summary>विश्वास-प्रस्तुतिः</summary>

तत्तत्पदैरुपहितेऽपि तुरङ्ग मेधे  
शक्रादयो वरद पूर्वमलब्ध भागाः ।  
अध्यक्षिते मखपतौ त्वयि चक्षुषैव  
हैरण्य गर्भ हविषां रसमन्वभूवन् ॥
</details>

<details><summary>मूलम्</summary>

तत्तत्पदैरुपहितेऽपि तुरङ्ग मेधे  
शक्रादयो वरद पूर्वमलब्ध भागाः ।  
अध्यक्षिते मखपतौ त्वयि चक्षुषैव  
हैरण्य गर्भ हविषां रसमन्वभूवन् ॥
</details>


<details open><summary>विश्वास-प्रस्तुतिः</summary>

सर्ग स्थिति प्रळय विभ्रम नाटिकायां  
शैलूषवद् विविध वेष परिग्रहं त्वाम् ।  
सं भावयन्ति हृदयेन करीश धन्याः  
सं सार वारिनिधि सन्तरणैक पोतम् ॥
</details>

<details><summary>मूलम्</summary>

सर्ग स्थिति प्रळय विभ्रम नाटिकायां  
शैलूषवद् विविध वेष परिग्रहं त्वाम् ।  
सं भावयन्ति हृदयेन करीश धन्याः  
सं सार वारिनिधि सन्तरणैक पोतम् ॥
</details>


<details open><summary>विश्वास-प्रस्तुतिः</summary>

प्राप्तोदयेषु वरद त्वदनुप्रवेशात्  
पद्मासनादिषु शिवादिषु कञ्चुकेषु ।  
तन्मात्र दर्शन विलोभित शेमुषीकाः  
तादात्म्य मूढ मतयो निपतन्त्यधीराः ॥
</details>

<details><summary>मूलम्</summary>

प्राप्तोदयेषु वरद त्वदनुप्रवेशात्  
पद्मासनादिषु शिवादिषु कञ्चुकेषु ।  
तन्मात्र दर्शन विलोभित शेमुषीकाः  
तादात्म्य मूढ मतयो निपतन्त्यधीराः ॥
</details>


<details open><summary>विश्वास-प्रस्तुतिः</summary>

मध्ये विरिञ्चि शिवयोर्विहितावतारः  
ख्यातोऽसि तत्समतया तदिदं न चित्रम् ।  
माया वशेन मकरादि शरीरिणं त्वां  
तानेव पश्यति करीश यदेष लोकः ॥
</details>

<details><summary>मूलम्</summary>

मध्ये विरिञ्चि शिवयोर्विहितावतारः  
ख्यातोऽसि तत्समतया तदिदं न चित्रम् ।  
माया वशेन मकरादि शरीरिणं त्वां  
तानेव पश्यति करीश यदेष लोकः ॥
</details>


<details open><summary>विश्वास-प्रस्तुतिः</summary>

ब्रह्मेति शङ्कर इतीन्द्र इति स्वराडिति  
आत्मेति सर्वमिति सर्व चराचरात्मन् ।  
हस्तीश सर्व वचसामवसान सीमां  
त्वां सर्वकारणमुशन्त्यनपाय वाचः ॥
</details>

<details><summary>मूलम्</summary>

ब्रह्मेति शङ्कर इतीन्द्र इति स्वराडिति  
आत्मेति सर्वमिति सर्व चराचरात्मन् ।  
हस्तीश सर्व वचसामवसान सीमां  
त्वां सर्वकारणमुशन्त्यनपाय वाचः ॥
</details>


<details open><summary>विश्वास-प्रस्तुतिः</summary>

आशाधिपेषु गिरिशेषु चतुर्मुखेष्वपि  
अव्याहता विधि निषेध मयी तवाज्ञा ।  
हस्तीश नित्यमनुपालन लङ्घनाभ्यां  
पुं सां शुभाशुभ मयानि फलानि सूते ॥
</details>

<details><summary>मूलम्</summary>

आशाधिपेषु गिरिशेषु चतुर्मुखेष्वपि  
अव्याहता विधि निषेध मयी तवाज्ञा ।  
हस्तीश नित्यमनुपालन लङ्घनाभ्यां  
पुं सां शुभाशुभ मयानि फलानि सूते ॥
</details>


<details open><summary>विश्वास-प्रस्तुतिः</summary>

त्रातापदि स्थिति पदं भरणं प्ररोहः  
छाया करीश सरसानि फलानि च त्वम् ।  
शाखागत त्रिदश बृन्द शकुन्तकानां  
किं नाम नासि महतां निगम द्रुमाणाम् ॥
</details>

<details><summary>मूलम्</summary>

त्रातापदि स्थिति पदं भरणं प्ररोहः  
छाया करीश सरसानि फलानि च त्वम् ।  
शाखागत त्रिदश बृन्द शकुन्तकानां  
किं नाम नासि महतां निगम द्रुमाणाम् ॥
</details>


<details open><summary>विश्वास-प्रस्तुतिः</summary>

सामान्य बुद्धि जनकाश्च सदादि शब्दाः  
तत्त्वान्तर भ्रम कृतश्च शिवादि वाचः ।  
नारायणे त्वयि करीश वहन्त्यनन्यम्  
अन्वर्थ वृत्ति परिकल्पितमैक कण्ठ्यम् ॥
</details>

<details><summary>मूलम्</summary>

सामान्य बुद्धि जनकाश्च सदादि शब्दाः  
तत्त्वान्तर भ्रम कृतश्च शिवादि वाचः ।  
नारायणे त्वयि करीश वहन्त्यनन्यम्  
अन्वर्थ वृत्ति परिकल्पितमैक कण्ठ्यम् ॥
</details>


<details open><summary>विश्वास-प्रस्तुतिः</summary>

सञ्चिन्तयन्त्यखिल हेय विपक्ष भूतं  
शान्तोदितं शमवता हृदयेन धन्याः ।  
नित्यं परं वरद सर्वगतं सुसूक्ष्मं  
निष्पन्द नन्दथु मयं भवतः स्वरूपम् ॥
</details>

<details><summary>मूलम्</summary>

सञ्चिन्तयन्त्यखिल हेय विपक्ष भूतं  
शान्तोदितं शमवता हृदयेन धन्याः ।  
नित्यं परं वरद सर्वगतं सुसूक्ष्मं  
निष्पन्द नन्दथु मयं भवतः स्वरूपम् ॥
</details>


<details open><summary>विश्वास-प्रस्तुतिः</summary>

विश्वातिशायि सुखरूप यदात्मकस्त्वं  
व्यक्तिं करीश कथयन्ति तदात्मिकां ते ।  
येनाधिरोहति मतिस्त्वदुपासकानां  
सा किं त्वमेव तव वेति वितर्क डोळाम् ॥
</details>

<details><summary>मूलम्</summary>

विश्वातिशायि सुखरूप यदात्मकस्त्वं  
व्यक्तिं करीश कथयन्ति तदात्मिकां ते ।  
येनाधिरोहति मतिस्त्वदुपासकानां  
सा किं त्वमेव तव वेति वितर्क डोळाम् ॥
</details>


<details open><summary>विश्वास-प्रस्तुतिः</summary>

मोहान्धकार विनिवर्तन जागरूके  
दोषा दिवापि निरवग्रहमेधमाने ।  
त्वत्तेजसि द्विरद शैलपते विमृष्टे  
श्लाघ्येत सन्तमस पर्व सहस्र भानोः ॥
</details>

<details><summary>मूलम्</summary>

मोहान्धकार विनिवर्तन जागरूके  
दोषा दिवापि निरवग्रहमेधमाने ।  
त्वत्तेजसि द्विरद शैलपते विमृष्टे  
श्लाघ्येत सन्तमस पर्व सहस्र भानोः ॥
</details>


<details open><summary>विश्वास-प्रस्तुतिः</summary>

रूढस्य चिन्मयतया हृदये करीश  
स्तम्बानुकारि परिणाम विशेष भाजः ।  
स्थानेषु जाग्रति चतुर्ष्वपि सत्त्ववन्तः  
शाखा विभाग चतुरे तव चातुरात्म्ये ॥
</details>

<details><summary>मूलम्</summary>

रूढस्य चिन्मयतया हृदये करीश  
स्तम्बानुकारि परिणाम विशेष भाजः ।  
स्थानेषु जाग्रति चतुर्ष्वपि सत्त्ववन्तः  
शाखा विभाग चतुरे तव चातुरात्म्ये ॥
</details>


<details open><summary>विश्वास-प्रस्तुतिः</summary>

नागाचलेश निखिलोपनिषन्मनीषा-  
मञ्जूषिका मरकतं परिचिन्वतां त्वाम् ।  
तन्वी हृदि स्फुरति काऽपि शिखा मुनीनां  
सौदामनीव निभृता नव मेघ गर्भा ॥
</details>

<details><summary>मूलम्</summary>

नागाचलेश निखिलोपनिषन्मनीषा-  
मञ्जूषिका मरकतं परिचिन्वतां त्वाम् ।  
तन्वी हृदि स्फुरति काऽपि शिखा मुनीनां  
सौदामनीव निभृता नव मेघ गर्भा ॥
</details>


<details open><summary>विश्वास-प्रस्तुतिः</summary>

औदन्वते महति सद्मनि भासमाने  
श्लाघ्ये च दिव्य सदने तमसः परस्मिन् ।  
अन्तः कळेबरमिदं सुषिरं सुसूक्ष्मं  
जातं करीश कथमादरणास्पदं ते ॥
</details>

<details><summary>मूलम्</summary>

औदन्वते महति सद्मनि भासमाने  
श्लाघ्ये च दिव्य सदने तमसः परस्मिन् ।  
अन्तः कळेबरमिदं सुषिरं सुसूक्ष्मं  
जातं करीश कथमादरणास्पदं ते ॥
</details>


<details open><summary>विश्वास-प्रस्तुतिः</summary>

बालाकृतेर्वटपलाशमितस्य यस्य  
ब्रह्माण्ड मण्डलमभूदुदरैकदेशे ।  
तस्यैव तद् वरद हन्त कथं प्रभूतं  
वाराहमास्थितवतो वपुरद्भुतं ते ॥
</details>

<details><summary>मूलम्</summary>

बालाकृतेर्वटपलाशमितस्य यस्य  
ब्रह्माण्ड मण्डलमभूदुदरैकदेशे ।  
तस्यैव तद् वरद हन्त कथं प्रभूतं  
वाराहमास्थितवतो वपुरद्भुतं ते ॥
</details>


<details open><summary>विश्वास-प्रस्तुतिः</summary>

भक्तस्य दानव शिशोः परिपालनाय  
भद्रां नृसिं ह कुहनामधिजग्मुषस्ते ।  
स्तम्भैक वर्जमधुनाऽपि करीश नूनं  
त्रैलोक्यमेतदखिलं नरसिं ह गर्भम् ॥
</details>

<details><summary>मूलम्</summary>

भक्तस्य दानव शिशोः परिपालनाय  
भद्रां नृसिं ह कुहनामधिजग्मुषस्ते ।  
स्तम्भैक वर्जमधुनाऽपि करीश नूनं  
त्रैलोक्यमेतदखिलं नरसिं ह गर्भम् ॥
</details>


<details open><summary>विश्वास-प्रस्तुतिः</summary>

क्रामन् जगत् कपट वामनतामुपेतः  
त्रेधा करीश स भवान् निदधे पदानि ।  
अद्यापि जन्तव इमे विमलेन यस्य  
पादोदकेन विधृतेन शिवा भवन्ति ॥
</details>

<details><summary>मूलम्</summary>

क्रामन् जगत् कपट वामनतामुपेतः  
त्रेधा करीश स भवान् निदधे पदानि ।  
अद्यापि जन्तव इमे विमलेन यस्य  
पादोदकेन विधृतेन शिवा भवन्ति ॥
</details>


<details open><summary>विश्वास-प्रस्तुतिः</summary>

येनाचल प्रकृतिना रिपु सं क्षयार्थी  
वारां निधिं वरद पूर्वमलङ्घयस्त्वम् ।  
तं वीक्ष्य सेतुमधुनापि शरीरवन्तः  
सर्वे षडूर्मि बहुळं जलधिं तरन्ति ॥
</details>

<details><summary>मूलम्</summary>

येनाचल प्रकृतिना रिपु सं क्षयार्थी  
वारां निधिं वरद पूर्वमलङ्घयस्त्वम् ।  
तं वीक्ष्य सेतुमधुनापि शरीरवन्तः  
सर्वे षडूर्मि बहुळं जलधिं तरन्ति ॥
</details>

<details><summary>विश्वास-टिप्पनी</summary>

> वीक्ष्येति प्रयोगात्,  
स्नात्वेति पदाभावात्  
"समुद्रस्नानम् निषिद्धम्" इति वेदान्ताचार्यस्याभिप्राय 

इति विरुद्ध-प्रलापः।
</details>


<details open><summary>विश्वास-प्रस्तुतिः</summary>

इत्थं करीश दुरपह्नव दिव्य भव्य-  
रूपान्वितस्य विबुधादि विभूति साम्यात् ।  
केचिद् विचित्र चरितान् भवतोऽवतारान्  
सत्यान् दया परवशस्य विदन्ति सन्तः ॥
</details>

<details><summary>मूलम्</summary>

इत्थं करीश दुरपह्नव दिव्य भव्य-  
रूपान्वितस्य विबुधादि विभूति साम्यात् ।  
केचिद् विचित्र चरितान् भवतोऽवतारान्  
सत्यान् दया परवशस्य विदन्ति सन्तः ॥
</details>


<details open><summary>विश्वास-प्रस्तुतिः</summary>

सौशील्य भावित धिया भवता कथञ्चित्  
सञ्छादितानपि गुणान् वरद त्वदीयान् ।  
प्रत्यक्षयन्त्यविकलं तव सन्निकृष्टाः  
पत्युस्त्विषामिव पयोद वृतान् मयूखान् ॥
</details>

<details><summary>मूलम्</summary>

सौशील्य भावित धिया भवता कथञ्चित्  
सञ्छादितानपि गुणान् वरद त्वदीयान् ।  
प्रत्यक्षयन्त्यविकलं तव सन्निकृष्टाः  
पत्युस्त्विषामिव पयोद वृतान् मयूखान् ॥
</details>


<details open><summary>विश्वास-प्रस्तुतिः</summary>

नित्यं करीश तिमिराविल दृष्टयोऽपि  
सिद्धाञ्जनेन भवतैव विभूषिताक्षाः ।  
पश्यन्त्युपर्युपरि सञ्चरतामदृश्यं  
माया निगूढमनपाय महानिधिं त्वाम् ॥
</details>

<details><summary>मूलम्</summary>

नित्यं करीश तिमिराविल दृष्टयोऽपि  
सिद्धाञ्जनेन भवतैव विभूषिताक्षाः ।  
पश्यन्त्युपर्युपरि सञ्चरतामदृश्यं  
माया निगूढमनपाय महानिधिं त्वाम् ॥
</details>


<details open><summary>विश्वास-प्रस्तुतिः</summary>

सद्यस्त्यजन्ति वरद त्वयि बद्ध भावाः  
पैतामहादिषु पदेष्वपि भाव बन्धम् ।  
कस्मै स्वदेत सुख सञ्चरणोत्सुकाय  
कारागृहे कनक शृङ्खलयाऽपि बन्धः ॥
</details>

<details><summary>मूलम्</summary>

सद्यस्त्यजन्ति वरद त्वयि बद्ध भावाः  
पैतामहादिषु पदेष्वपि भाव बन्धम् ।  
कस्मै स्वदेत सुख सञ्चरणोत्सुकाय  
कारागृहे कनक शृङ्खलयाऽपि बन्धः ॥
</details>


<details open><summary>विश्वास-प्रस्तुतिः</summary>

हस्तीश दुः ख विष दिग्ध फलानुबन्धिनि  
आब्रह्म कीट मपराहत सं प्रयोगे ।  
दुष्कर्म सञ्चयवशाद् दुरतिक्रमे नः  
प्रत्यस्त्रमञ्जलिरसौ तव निग्रहास्त्रे ॥
</details>

<details><summary>मूलम्</summary>

हस्तीश दुः ख विष दिग्ध फलानुबन्धिनि  
आब्रह्म कीट मपराहत सं प्रयोगे ।  
दुष्कर्म सञ्चयवशाद् दुरतिक्रमे नः  
प्रत्यस्त्रमञ्जलिरसौ तव निग्रहास्त्रे ॥
</details>


<details open><summary>विश्वास-प्रस्तुतिः</summary>

त्वद्भक्ति पोत मवलम्बितु मक्षमाणां  
पारं परं वरद गन्तु मनीश्वराणाम् ।  
स्वैरं लिलङ्घयिषतां भव वारि राशिं  
त्वामेव गन्तुमसि सेतुरभङ्गुरस्त्वम् ॥
</details>

<details><summary>मूलम्</summary>

त्वद्भक्ति पोत मवलम्बितु मक्षमाणां  
पारं परं वरद गन्तु मनीश्वराणाम् ।  
स्वैरं लिलङ्घयिषतां भव वारि राशिं  
त्वामेव गन्तुमसि सेतुरभङ्गुरस्त्वम् ॥
</details>


<details open><summary>विश्वास-प्रस्तुतिः</summary>

अश्रान्त सं सरण घर्म निपीडितस्य  
भ्रान्तस्य मे वरद भोग मरीचिकासु ।  
जीवातुरस्तु निरवग्रह मेधमानः  
देव त्वदीय करुणामृत दृष्टि पातः ॥
</details>

<details><summary>मूलम्</summary>

अश्रान्त सं सरण घर्म निपीडितस्य  
भ्रान्तस्य मे वरद भोग मरीचिकासु ।  
जीवातुरस्तु निरवग्रह मेधमानः  
देव त्वदीय करुणामृत दृष्टि पातः ॥
</details>


<details open><summary>विश्वास-प्रस्तुतिः</summary>

अन्तः प्रविश्य भगवन्नखिलस्य जन्तोः  
आसेदुषस्तव करीश भृशं दवीयान् ।  
सत्यं भवेयमधुनापि स एव भूयः  
स्वाभाविकी तव दया यदि नान्तरायः ॥
</details>

<details><summary>मूलम्</summary>

अन्तः प्रविश्य भगवन्नखिलस्य जन्तोः  
आसेदुषस्तव करीश भृशं दवीयान् ।  
सत्यं भवेयमधुनापि स एव भूयः  
स्वाभाविकी तव दया यदि नान्तरायः ॥
</details>


<details open><summary>विश्वास-प्रस्तुतिः</summary>

अज्ञात निर्गम मनागम वेदिनं माम्  
अन्धं न किञ्चि दवलम्बन मश्नुवानम् ।  
एतावतीं गमयितुः पदवीं दयाळोः  
शेषाध्वलेश नयने क इवातिभारः ॥
</details>

<details><summary>मूलम्</summary>

अज्ञात निर्गम मनागम वेदिनं माम्  
अन्धं न किञ्चि दवलम्बन मश्नुवानम् ।  
एतावतीं गमयितुः पदवीं दयाळोः  
शेषाध्वलेश नयने क इवातिभारः ॥
</details>


<details open><summary>विश्वास-प्रस्तुतिः</summary>

भूयोऽपि हन्त वसतिर्यदि मे भवित्री  
याम्यासु दुर्विषह वृत्तिषु यातनासु ।  
सम्यग् भविष्यति ततः शरणागतानां  
सं रक्षितेति बिरुदं वरद त्वदीयम् ॥
</details>

<details><summary>मूलम्</summary>

भूयोऽपि हन्त वसतिर्यदि मे भवित्री  
याम्यासु दुर्विषह वृत्तिषु यातनासु ।  
सम्यग् भविष्यति ततः शरणागतानां  
सं रक्षितेति बिरुदं वरद त्वदीयम् ॥
</details>


<details open><summary>विश्वास-प्रस्तुतिः</summary>

पर्याकुलं महति दुः ख पयोनिधौ मां  
पश्यन् करीश यदि जोषमवस्थितस्त्वम् ।  
स्फारेक्षणेऽपि मिषति त्वयि निर्निमेषं  
पारे करिष्यति दया तव दुर्निवारा ॥
</details>

<details><summary>मूलम्</summary>

पर्याकुलं महति दुः ख पयोनिधौ मां  
पश्यन् करीश यदि जोषमवस्थितस्त्वम् ।  
स्फारेक्षणेऽपि मिषति त्वयि निर्निमेषं  
पारे करिष्यति दया तव दुर्निवारा ॥
</details>


<details open><summary>विश्वास-प्रस्तुतिः</summary>

किं वा करीश कृपणे मयि रक्षणीये  
धर्मादि बाह्य सहकारि गवेषणेन ।  
नन्वस्ति विश्व परिपालन जागरूकः  
सङ्कल्प एव भवतो निपुणः सहायः ॥
</details>

<details><summary>मूलम्</summary>

किं वा करीश कृपणे मयि रक्षणीये  
धर्मादि बाह्य सहकारि गवेषणेन ।  
नन्वस्ति विश्व परिपालन जागरूकः  
सङ्कल्प एव भवतो निपुणः सहायः ॥
</details>


<details open><summary>विश्वास-प्रस्तुतिः</summary>

निर्यन्त्रणं परिणमन्ति न यावदेते  
नीरन्ध्र दुष्कृत भवा दुरित प्ररोहाः ।  
तावन्न चेत् त्वमुपगच्छसि शार्ङ्गधन्वा  
शक्यं त्वयापि न हि वारयितुं करीश ॥
</details>

<details><summary>मूलम्</summary>

निर्यन्त्रणं परिणमन्ति न यावदेते  
नीरन्ध्र दुष्कृत भवा दुरित प्ररोहाः ।  
तावन्न चेत् त्वमुपगच्छसि शार्ङ्गधन्वा  
शक्यं त्वयापि न हि वारयितुं करीश ॥
</details>


<details open><summary>विश्वास-प्रस्तुतिः</summary>

यावन्न पश्यति निकामममर्षणो मां  
भ्रू भङ्ग भीषण कराळ मुखः कृतान्तः ।  
तावत् पतन्तु मयि ते भगवन् दयाळोः  
उन्निद्र पद्म कलिका मधुराः कटाक्षाः ॥
</details>

<details><summary>मूलम्</summary>

यावन्न पश्यति निकामममर्षणो मां  
भ्रू भङ्ग भीषण कराळ मुखः कृतान्तः ।  
तावत् पतन्तु मयि ते भगवन् दयाळोः  
उन्निद्र पद्म कलिका मधुराः कटाक्षाः ॥
</details>


<details open><summary>विश्वास-प्रस्तुतिः</summary>

स त्वं स एव रभसो भवदौपवाह्यः  
चक्रं तदेव शित धार महं च पाल्यः ।  
साधारणे त्वयि करीश समस्त जन्तोः  
मातङ्ग मानुष भिदा न विशेष हेतुः ॥
</details>

<details><summary>मूलम्</summary>

स त्वं स एव रभसो भवदौपवाह्यः  
चक्रं तदेव शित धार महं च पाल्यः ।  
साधारणे त्वयि करीश समस्त जन्तोः  
मातङ्ग मानुष भिदा न विशेष हेतुः ॥
</details>


<details open><summary>विश्वास-प्रस्तुतिः</summary>

निर्वापयिष्यति कदा करिशैल धामन्  
दुर्वार कर्म परिपाक महादवाग्निम् ।  
प्राचीन दुः खमपि मे सुखयन्निव त्वत्-  
पादारविन्द परिचार रस प्रवाहः ॥
</details>

<details><summary>मूलम्</summary>

निर्वापयिष्यति कदा करिशैल धामन्  
दुर्वार कर्म परिपाक महादवाग्निम् ।  
प्राचीन दुः खमपि मे सुखयन्निव त्वत्-  
पादारविन्द परिचार रस प्रवाहः ॥
</details>


<details open><summary>विश्वास-प्रस्तुतिः</summary>

मुक्तः स्वयं सुकृत दुष्कृत शृङ्खलाभ्याम्  
अर्चिर्मुखै रधिकृतै रतिवाहिताध्वा ।  
स्वच्छन्द किङ्करतया भवतः करीश  
स्वाभाविकं प्रतिलभेय महाधिकारम् ॥
</details>

<details><summary>मूलम्</summary>

मुक्तः स्वयं सुकृत दुष्कृत शृङ्खलाभ्याम्  
अर्चिर्मुखै रधिकृतै रतिवाहिताध्वा ।  
स्वच्छन्द किङ्करतया भवतः करीश  
स्वाभाविकं प्रतिलभेय महाधिकारम् ॥
</details>


<details open><summary>विश्वास-प्रस्तुतिः</summary>

त्वं चेत् प्रसीदसि तवास्मि समीपतश्चेत्  
त्वय्यस्ति भक्तिरनघा करिशैल नाथ ।  
सं सृज्यते यदि च दास जनस्त्वदीयः  
सं सार एष भगवन्नपवर्ग एव ॥
</details>

<details><summary>मूलम्</summary>

त्वं चेत् प्रसीदसि तवास्मि समीपतश्चेत्  
त्वय्यस्ति भक्तिरनघा करिशैल नाथ ।  
सं सृज्यते यदि च दास जनस्त्वदीयः  
सं सार एष भगवन्नपवर्ग एव ॥
</details>


<details open><summary>विश्वास-प्रस्तुतिः</summary>

आहूयमानमनपाय विभूति कामैः  
आलोक लुप्त जगदान्ध्यं अनुस्मरेयम् ।  
आलोहितां शुकमनाकुल हेतिजालं  
हैरण्यगर्भ हयमेध हविर्भुजं त्वाम् ॥
</details>

<details><summary>मूलम्</summary>

आहूयमानमनपाय विभूति कामैः  
आलोक लुप्त जगदान्ध्यं अनुस्मरेयम् ।  
आलोहितां शुकमनाकुल हेतिजालं  
हैरण्यगर्भ हयमेध हविर्भुजं त्वाम् ॥
</details>


<details open><summary>विश्वास-प्रस्तुतिः</summary>

भूयो भूयः पुळक निचितै रङ्गकै रेधमानाः  
स्थूल स्थूलान् नयन मुकुळैर्बिभ्रतो बाष्प बिन्दून् ।  
धन्याः केचिद् वरद भवतः सं सदं भूषयन्तः  
स्वान्तै रन्तर्विनय निभृतैः स्वादयन्ते पदं ते ॥
</details>

<details><summary>मूलम्</summary>

भूयो भूयः पुळक निचितै रङ्गकै रेधमानाः  
स्थूल स्थूलान् नयन मुकुळैर्बिभ्रतो बाष्प बिन्दून् ।  
धन्याः केचिद् वरद भवतः सं सदं भूषयन्तः  
स्वान्तै रन्तर्विनय निभृतैः स्वादयन्ते पदं ते ॥
</details>


<details open><summary>विश्वास-प्रस्तुतिः</summary>

वरद तव विलोकयन्ति धन्याः  
मरकत भूधर मातृकायमाणम् ।  
व्यपगत परिकर्म वारवाणं  
मृगमद पङ्क विशेष नीलमङ्गम् ॥
</details>

<details><summary>मूलम्</summary>

वरद तव विलोकयन्ति धन्याः  
मरकत भूधर मातृकायमाणम् ।  
व्यपगत परिकर्म वारवाणं  
मृगमद पङ्क विशेष नीलमङ्गम् ॥
</details>


<details open><summary>विश्वास-प्रस्तुतिः</summary>

अनिभृत परिरम्भै राहिता मिन्दिरायाः  
कनक वलय मुद्रां कण्ठदेशे दधानः ।  
फणिपति शयनीया दुत्थितस्त्वं प्रभाते  
वरद सतत मन्तर्मानसं सन्निधेयाः ॥
</details>

<details><summary>मूलम्</summary>

अनिभृत परिरम्भै राहिता मिन्दिरायाः  
कनक वलय मुद्रां कण्ठदेशे दधानः ।  
फणिपति शयनीया दुत्थितस्त्वं प्रभाते  
वरद सतत मन्तर्मानसं सन्निधेयाः ॥
</details>


<details open><summary>विश्वास-प्रस्तुतिः</summary>

तुरग विहगराज स्यन्दनान्दोळिकादिषु  
अधिक मधिक मन्या मात्म शोभां दधानम् ।  
अनवधिक विभूतिं हस्तिशैलेश्वरं त्वाम्  
अनुदिन मनिमेषैर्लोचनैर्निर्विशेयम् ॥
</details>

<details><summary>मूलम्</summary>

तुरग विहगराज स्यन्दनान्दोळिकादिषु  
अधिक मधिक मन्या मात्म शोभां दधानम् ।  
अनवधिक विभूतिं हस्तिशैलेश्वरं त्वाम्  
अनुदिन मनिमेषैर्लोचनैर्निर्विशेयम् ॥
</details>


<details open><summary>विश्वास-प्रस्तुतिः</summary>

निरन्तरं निर्विशतस्त्वदीयम्  
अस्पृष्ट चिन्तापदमाभिरूप्यम् ।  
सत्यं शपे वारण शैलनाथ  
वैकुण्ठ वासेऽपि न मेऽभिलाषः ॥
</details>

<details><summary>मूलम्</summary>

निरन्तरं निर्विशतस्त्वदीयम्  
अस्पृष्ट चिन्तापदमाभिरूप्यम् ।  
सत्यं शपे वारण शैलनाथ  
वैकुण्ठ वासेऽपि न मेऽभिलाषः ॥
</details>


<details open><summary>विश्वास-प्रस्तुतिः</summary>

व्यातन्वाना तरुण तुळसी दामभिः स्वामभिख्यां  
मातङ्गाद्रौ मरकत रुचिं पुष्णती मानसे नः ।  
भोगैश्वर्य प्रिय सहचरैः कापि लक्ष्मी कटाक्षैः  
भूयः श्यामा भुवन जननी देवता सन्निधत्ताम् ॥
</details>

<details><summary>मूलम्</summary>

व्यातन्वाना तरुण तुळसी दामभिः स्वामभिख्यां  
मातङ्गाद्रौ मरकत रुचिं पुष्णती मानसे नः ।  
भोगैश्वर्य प्रिय सहचरैः कापि लक्ष्मी कटाक्षैः  
भूयः श्यामा भुवन जननी देवता सन्निधत्ताम् ॥
</details>


<details><summary>विश्वास-प्रस्तुतिः - 26.51 ॥</summary>

इति विहितमुदारं वेङ्कटेशेन भक्त्या  
श्रुति सुभगमिदं यः स्तोत्रमङ्गीकरोति ।  
करिशिखरि विटङ्क स्थायिनः कल्पवृक्षात्  
भवति फलमेशषं तस्य हस्तापचेयम् ॥ 26.51 ॥
</details>

<details><summary>मूलम् - 26.51 ॥</summary>

इति विहितमुदारं वेङ्कटेशेन भक्त्या  
श्रुति सुभगमिदं यः स्तोत्रमङ्गीकरोति ।  
करिशिखरि विटङ्क स्थायिनः कल्पवृक्षात्  
भवति फलमेशषं तस्य हस्तापचेयम् ॥ 26.51 ॥
</details>

॥ इति श्रीवरदराजपञ्चाशत् ॥

