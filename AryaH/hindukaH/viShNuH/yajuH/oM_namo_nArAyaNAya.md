+++
title = "ॐ नमो नारायणाय"
unicode_script = "devanagari"

+++

<div class="js_include" includetitle="false" newlevelforh1="5" unfilled url="/rAmAnujIyam/prakIrNa-mantrAdi/gadyam/oM_namo_nArAyaNAya/">
<details open><summary><h5>ॐ नमो नारायणाय ...{Loading}...</h5></summary>


<details><summary>न्यासः</summary>

- ना॒राय॑ण ऋषिः॑
- गा॒य॒त्री च्छन्दः॑
- नाराय॒णो दे॒वता॑
</details>


ॐ नमो॑ नाराय॒णाय॑।


<details><summary>नारायणे स्वरः</summary>

> ॐ नमो॑ नाराय॒णाय॑ … "प्रत्युत्त॑ब्ध्यै सय॒त्वाय॑ ॥" इति प्रसिद्धं तैत्तिरीयवेदवाक्यं दृष्टान्तयन्त्यभिज्ञाः।

इति स्वरं दर्शयन्त्य् अहोबिलमठाह्निकपुस्तके (मन्त्रे तृतीयाष्टमौ स्वरितौ, षष्ठः अनुदात्त इति साम्यम्)।

व्युत्पत्तयः -

नर आत्मा।  
ततो जातान्याकाशादीनि नाराणि,  
तानि कार्य्याणि अयते कारणात्मना व्याप्नुते नारायणः।  
अस्मिन् पक्षे नारायण꣡ इति।

> नराज्जातानि तत्त्वानि  
> नाराणीति विदुर्बुधाः ।  
> तान्य् एवायनं यस्य  
> तेन नारायणः स्मृतः॥ 

अस्मिन् पक्षे नारा꣡यण इति।

> "नारञ् च मोक्षणं पुण्यम्,  
  अयनं ज्ञानम् ईप्सितम् ।  
  तयोर्ज्ञानं भवेद् यस्मात्  
  सोऽयं नारायणः स्मृतः"।  

अस्मिन् पक्षे नारा꣡यण इति।
</details>

<details><summary>आंकार-निवेशः (द्रष्टुं नोद्यम्)</summary>

> “न स्वरः प्रणवोऽङ्गानि नाप्यन्यविधयस्तथा ।  
स्त्रीणान्तु शूद्राजातीनां मन्त्रमात्रोक्तिरिष्यते”(नारदीयकल्पम्)

> “तत्रोत्तरायणस्यादिर्बिन्दुमान्विष्णुरन्ततः ।  
> बीजमष्टाक्षरस्य स्यात्तेनाष्टाक्षरता भवेत्”(नारदीयम् 1-57)


वेदबाह्येभ्यः साम्रदायिका ॐ-कारस्य स्थानय् आंकारं ददति - न स्त्री शूद्रावधीयेतामिति।  
तद् इदं नारद-वाक्यानुसारेण समर्थयन्ति -  

> उत्तरस्य अयन-शब्दस्यादिस् विष्णुः (=अकारः) बिन्दुमान् अन्ततः = बीजम् अष्टाक्षरस्य।  

दक्षिणकलार्यास् तु स्त्री-शूद्रेभ्योऽपि प्रणवं ददति (अरयर्-रामशर्मा [ऽत्र](https://www.youtube.com/watch?v=DIBE21hxxVQ) ) ।  
ते केचित् तद् एव वाक्यं व्याकुर्वन्ति -  

> अन्ततः, उत्तरायणस्यादिः (= उकारः) बिन्दुमान्,  विष्णुः (=अकारः) (च) = बीजम् अष्टाक्षरस्य।  

तथा व्याकृते तु,  
तद् इदं नारदीयं शास्त्रं  
द्विजेतरपक्षे प्रणवं निषिध्य  
पुनस् तम् एव प्रणवं विदधातीति  
अहो विचित्रम्। 


एवं शैवागमेष्व् अपि व्यत्यासो दृश्यते - शूद्रेभ्यः पञ्चाक्षरी।  
पुनः शब्दक्रमे ऽपि व्यत्यासः -  
"नमः शिवाय" इति वेदे वर्तमानम् अभिलक्ष्य  
शूद्रा "शिवाय नम" इति वदेयुर् इति।  
लोके तु समानां षडक्षरीं लभमानाः शूद्रा अपि दृश्यन्ते। 
</details>


<details><summary>मूलम् (द्रष्टुं नोद्यम्)</summary>

- नारायणाथर्वशीर्षोपनिषत्

> Narayana atharvashira is  also called narayana upanishad and associated with Krishna YV. It has an exalted place in vaikhanasa paddhatis and there r reasons to believe that it is a vaikhanasa text which has become very popular later.
>
> Interestingly, it is the Vedic text which still survives in Bali. No other upanishad survives there.. nor any samhita
>
> - ravilochanaH
</details>

<details><summary>अर्थ-सङ्कलनम् (द्रष्टुं नोद्यम्)</summary>

नारायण-शब्दस्य विष्णु-शब्दस्यापेक्षया, वासु-देव-शब्दस्यापेक्षया च  
विपुलतरार्थ-प्रपञ्चवान्।  

शब्दार्थाः - 

- **नरः** = न रिष्यते → जीवो, सर्वेश्वरो ऽपि वा (अस्मिन् पक्षे दुर्गुणास्पृष्टत्वात्)।  
- **नारः** = नरस्यायम्‌। 
- **अयनः** = उपायः, उपेयः, गृहम् … ।  
  - अय (गतौ) - "ल्युट्" (३-३-११५) इति स्थिते, निरुक्त-बलेन पुंस्त्वम् (यद् अपेक्षितं तत्पुरुषसमासान्ते ऽपि)। 
- णत्वं पाणिनिना संज्ञायां विधीयते “पूर्वपदात् संज्ञायामगः" इति।  
  तेन सर्वत्र विशेष्यं हि नारायणशब्दः। 


- बहु-व्रीहि-घटनेन +बहिर्-व्याप्तिः (नारा गृहं यस्य सः)। बहुव्रीहिस्वरो ऽपि वेदेऽस्तीति केचित् - तन्मृग्यम्।
- तत्-पुरुष-घटनेन +अन्ये ऽर्थाः। वेदे स्वरोऽपि तत्पुरुषपरः।  
</details>


</div>