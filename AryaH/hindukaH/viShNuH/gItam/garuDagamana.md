+++
title = "गरुडगमन"
unicode_script = "devanagari"
+++
+++(शृङ्गगिरिमाठाधिपतिना भारतीतीर्थेन विरचितम्।)+++

गरुड-गमन तव चरणकमलम् इह  
मनसि लसतु मम नित्यम्  
मनसि लसतु मम नित्यम् ।  
मम तापम् अपाकुरु देव,  
मम पापम् अपाकुरु देव ॥ ध्रु॥  

जलज-नयन विधि--नमुचि-हरण-मुख-  
विबुध-विनुत-पदपद्म,  
मम तापम् … ॥  
  

भुजग-शयन-भव मदन-जनक मम  
जनन-मरण-भय-हारिन्  
मम तापम् … ॥  
  
शङ्ख-चक्र-धर दुष्ट-दैत्य-हर सर्वलोक-शरण  
मम तापम् … ॥  

अगणित-गुण-गण अशरण-शरणद  
विदलित-सुर-रिपु-जाल  
मम तापम् … ॥  
  
भक्त-वर्यम् इह भूरि-करुणया  
पाहि भारती-तीर्थम्  
मम तापम् … ॥  
