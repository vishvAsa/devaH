+++
title = "शिवद्वात्रिंशोपचारपूजनम्"
unicode_script = "devanagari"
practice_weight = 0
+++


शिवद्वास्त्रिंशोपचारपूजन   

## ०१ ध्यानम् 

<details open><summary>विश्वास-प्रस्तुतिः</summary>

**ध्यायेन्** नित्यं महेशं रजतगिरिनिभं चारुचन्द्रावतंसं  
रत्नाकल्पोज्ज्वलाङ्गं परशुमृगवराभीतिहस्तं प्रसन्नम् ।  
पद्मासीनं समन्तात् स्तुतममरगणैर्व्याघ्रकृतिं वसानं  
विश्वाद्यं विश्ववन्द्यं निखिलभयहरं पञ्चवक्त्रं त्रिनेत्रम् ॥  
</details>

<details><summary>मूलम्</summary>

ध्यायेन्नित्यं महेशं रजतगिरिनिभं चारुचन्द्रावतंसं  
रत्नाकल्पोज्ज्वलाङ्गं परशुमृगवराभीतिहस्तं प्रसन्नम् ।  
पद्मासीनं समन्तात् स्तुतममरगणैर्व्याघ्रकृतिं वसानं  
विश्वाद्यं विश्ववन्द्यं निखिलभयहरं पञ्चवक्त्रं त्रिनेत्रम् ॥  
</details>

<details open><summary>विश्वास-प्रस्तुतिः</summary>

**वन्दे** देव उमापतिं सुरगुरुं वन्दे जगत्कारणं  
वन्दे पन्नग-भूषणं मृगधरं, वन्दे पशूनां पतिम् ।  
वन्दे सूर्यशशाङ्क-वह्नि-नयनं, वन्दे मुकुन्द-प्रियं  
वन्दे भक्तजनाश्रयं च वरदं, **वन्दे** शिवं शङ्करम् ॥  
</details>

<details><summary>मूलम्</summary>

वन्दे देव उमापतिं सुरगुरुं वन्दे जगत्कारणं  
वन्दे पन्नगभूषणं मृगधरं,वन्दे पशूनां पतिम् ।  
वन्दे सूर्यशशाङ्कवह्निनयनं,वन्दे मुकुन्दप्रियं  
वन्दे भक्तजनाश्रयं च वरदं,वन्दे शिवं शङ्करम् ॥  
</details>

<details open><summary>विश्वास-प्रस्तुतिः</summary>

सिंहासनं कनक-रत्न-मणि-प्रभास्वत्  
छत्र-ध्वजालसित-चामर-तोरणाढ्यम् ।  
बालार्क-कोटि-सदृशं कनकाम्बराढ्यं  
श्रीविश्वनाथ तव ध्यानपरं **करिष्ये** ॥  
</details>

<details><summary>मूलम्</summary>

सिंहासनं कनकरत्नमणिप्रभास्वत्  
छत्रध्वजालसितचामरतोरणाढ्यम् ।  
बालार्ककोटिसदृशं कनकाम्बराढ्यं  
श्रीविश्वनाथ तव ध्यानपरं करिष्ये ॥  
</details>

## ०२ आवाहनम् 

<details open><summary>विश्वास-प्रस्तुतिः</summary>

गन्धर्व-किन्नर-महर्षि-सुरेन्द्र-वृन्दैः  
संसेव्यमानम् अनिशं वृषभावरूढम् ।  
**आवाहयामि** गिरिजा-सहितं प्रसन्नं  
भक्त्या सुखागतम् अहं शिरसा **नमामि** ॥  
</details>

<details><summary>मूलम्</summary>

गन्धर्व किन्नर महर्षि सुरेन्द्रवृन्दैः  
संसेव्यमान मनिशं वृषभावरूढम् ।  
आवाहयामि गिरिजासहितं प्रसन्नं  
भक्त्या सुखागतमहं शिरसा नमामि ॥  
</details>

## ०३ आसनम् 

<details open><summary>विश्वास-प्रस्तुतिः</summary>

**सिंहासनं** कनकरत्न-मणि-प्रभास्वत्  
छत्रध्वजा-लसित-चामर-तोरणाढ्यम् ।  
बालार्क-कोटि-सदृशं-कनकाम्बराढ्यं  
श्री-विश्वनाथ ! मनसैव मया **ऽर्पितं** ते ॥  
</details>

<details><summary>मूलम्</summary>

सिंहासनं कनकरत्न मणि- प्रभास्वत्  
छत्रध्वजा लसित चामर तोरणाढ्यम् ।  
बालार्क कोटि सदृशं कनकाम्बराढ्यं  
श्री विश्वनाथ ! मनसैव मयाऽर्पितं ते ॥  
</details>

## ०४ पाद्यम् 

<details open><summary>विश्वास-प्रस्तुतिः</summary>

दूर्वाङ्कुराम्बुज-मनोहर-पुष्पयुक्तं  
शुद्धं जलं सुरभि चूर्ण-समन्वितं च ।  
सौवर्ण-पात्र-विलसत् **पदयोर्** विशुद्धं  
पाद्यं गृहाण जगदीश मया **ऽर्पितं** ते ॥  
</details>

<details><summary>मूलम्</summary>

दूर्वाङ्कुराम्बुज-मनोहर-पुष्पयुक्तं  
शुद्धं जलं सुरभि चूर्ण-समन्वितं च ।  
सौवर्ण-पात्र-विलसत् पदयोर्विशुद्धं  
पाद्यं गृहाण जगदीश मयाऽर्पितं ते ॥  
</details>

## ०५ अर्घ्यम् 

<details open><summary>विश्वास-प्रस्तुतिः</summary>

दुर्वायवाक्षत-सुगन्धि-हिरण्य-रत्नं  
दर्भाम्बुजं त्रिपथगा-जल--पुष्प-युक्तम् ।  
सौवर्ण-पात्र-रचितं फल-युक्तम् अर्घ्यं  
त्वं **स्वीकुरुष्व** मनसा **ऽर्पितम्** इन्दुमौलै ॥  
</details>

<details><summary>मूलम्</summary>

दुर्वायवाक्षत सुगन्धि हिरण्य रत्नं  
दर्भाम्बुजं त्रिपथगा जल पुष्प युक्तम् ।  
सौवर्ण पात्र रचितं फल युक्तमर्घ्यं  
त्वं स्वीकुरुष्व मनसार्पितमिन्दुमौलै ॥  
</details>

## ०६ आचमनीयम् 

<details open><summary>विश्वास-प्रस्तुतिः</summary>

गङ्गाजलैर् अमृत-माधुरतां सुपन्नैर्  
एलालविङ्ग शुभगन्ध मनोभिरामम् ।  
गौरीपते कनकपात्र घृतं मया ते  
भक्त्यार्पितं सुचिरमाचमनं **गृहाण** ॥  
</details>

<details><summary>मूलम्</summary>

गङ्गाजलैरमृत माधुरतामुपन्नै-  
रेलालविङ्ग शुभगन्ध मनोभिरामम् ।  
गौरीपते कनकपात्र घृतं मया ते  
भक्त्यार्पितं सुचिरमाचमनं गृहाण ॥  
</details>

## ०७ स्नानम् 

<details open><summary>विश्वास-प्रस्तुतिः</summary>

दिव्यदृमेन्धन-समिध्ध-हुताशनाप्तैः  
शुद्धोदकैः सविमलैश् च समुद्रजैश् च ।  
गौरीपते **परिगृहाण** यथा सुखेन  
स्नानम् मयैव विधिना विधिवत् प्रदिष्टम् ॥  
</details>

<details><summary>मूलम्</summary>

दिव्यदृमेन्धन- समिध्ध - हुताशनाप्तैः  
शुद्धोदकैः सविमलैश्च समुद्रजैश्च ।  
गौरीपते परिगृहाण यथा सुखेन  
स्नानम्मयैव विधिना विधिवत् प्रदिष्टम् ॥  
</details>

## ०८ पयः स्नानम्

<details open><summary>विश्वास-प्रस्तुतिः</summary>

दिव्योषधि-द्रवभवं नवनीत-पूर्णं  
क्षीराब्धि-सम्भृत सुधाधिक-धाम-धारम् ।  
स्वर्-धेनु-सम्भवमपूर्व-सुमिष्ठमेतं  
स्नानाय शुद्धम् **उररीकुरु** देव दुग्धम् ॥  
</details>

<details><summary>मूलम्</summary>

दिव्योषधि द्रवभवं नवनीतपूर्णं  
क्षीराब्धिसम्भृत सुधाधिकधामधारम् ।  
स्वर्धेनु सम्भवमपूर्व- सुमिष्ठमेतं  
स्नानाय शुद्ध मुररीकुरु देवदुग्धम् ॥  
</details>

## ०९ दधि स्नानम् 

<details open><summary>विश्वास-प्रस्तुतिः</summary>

कर्पूर-कुन्द-कुमुदेन्दु-करावदन्तं  
मल्लि-प्रफुल्ल-कुसुमाकर-कान्ति कान्तम् ।  
स्नानाय शुद्ध-रसराज-सुकोमलार्चिः  
स्निग्धं शुभं दधि दयानिधये **ऽर्पयामि** ॥  
</details>

<details><summary>मूलम्</summary>

कर्पूर-कुन्द-कुमुदेन्दु-करावदन्तं  
मल्लि प्रफुल्ल- कुसुमाकर- कान्ति कान्तम् ।  
स्नानाय शुद्ध रसराज सुकोमलार्चिः  
स्निग्धं शुभं दधि दयानिधयेऽर्पयामि ॥  
</details>

## १० घृत स्नानम् 

<details open><summary>विश्वास-प्रस्तुतिः</summary>

तेजोमयेन तपन-द्युति-पावितेन  
गव्येन भव्य-विविधिना पर-मन्त्रितेन ।  
वह्नौ सृतेन **रचयामि** रसावृतेन  
भौमामृतेन च घृतेन तवाभिषेकम् ॥  
</details>

<details><summary>मूलम्</summary>

तेजोमयेन तपन द्युतिपावितेन  
गव्येन भव्य विविधिना परमन्त्रितेन ।  
वह्नौ सृतेन रचयामि रसावृतेन  
भौमामृते न च घृतेन तवाभिषेकम् ॥  
</details>

## ११ मधु स्नानम् 

<details open><summary>विश्वास-प्रस्तुतिः</summary>

नानाविधौषधि-लता-रस-सम्भृतान्तं  
माधुर्यम् इष्टम् अमृत-प्रतिमं गुणेन ।  
माणिक्य-पात्र-सम-पूरित-भक्ति-पूर्णम्  
**अङ्गी कुरुष्व** मधु देव महेश शम्भो ॥  
</details>

<details><summary>मूलम्</summary>

नानाविधौषधि लता-रस-सम्भृतान्तं  
माधुर्यमिष्टममृतं प्रतिमं गुणेन ।  
माणिक्य पात्र सम पूरित भक्ति पूर्ण -  
मङ्गी कुरुष्व मधु देव महेश शम्भो ॥  
</details>

## १२ शर्करा स्नानम् 

<details open><summary>विश्वास-प्रस्तुतिः</summary>

पूरणेक्षुसागर समुद्र भव याऽति निम्ना  
मुक्ताफलद्रुम- सुधाधिकया महिम्ना ।  
सर्वाङ्ग शोधनविधौ वरया त्रिनेत्र  
सुस्नाहि सिद्ध वर शर्करया महेश ॥  
</details>

<details><summary>मूलम्</summary>

पूरणेक्षुसागर समुद्र भव याऽति निम्ना  
मुक्ताफलद्रुम- सुधाधिकया महिम्ना ।  
सर्वाङ्ग शोधनविधौ वरया त्रिनेत्र  
सुस्नाहि सिद्ध वर शर्करया महेश ॥  
</details>

## १३ गन्धोदक स्नानम् 

<details open><summary>विश्वास-प्रस्तुतिः</summary>

कङ्कोल कुण्ड्मल दलैल- लवङ्ग मिश्रं  
जातिफला मध -सुगन्धि समन्वितं च ।  
कर्पूर केसर सुगन्धिभिरिन्दुमौलै  
स्नानाय शुद्धतरगन्धमिदं गृहाण ॥  
</details>

<details><summary>मूलम्</summary>

कङ्कोल कुण्ड्मल दलैल- लवङ्ग मिश्रं  
जातिफला मध -सुगन्धि समन्वितं च ।  
कर्पूर केसर सुगन्धिभिरिन्दुमौलै  
स्नानाय शुद्धतरगन्धमिदं गृहाण ॥  
</details>

## १४ उद्वर्तन स्नानम् 

<details open><summary>विश्वास-प्रस्तुतिः</summary>

जातिजपा कनक पङ्कज मोगराद्यै-  
रन्यैश्च काल भव पुष्प समन्विते च ।  
भक्त्या मया सुमनसैव सुवासितं च  
गौरीपते सुरभि तैलमिदं गृहाण ॥  
</details>

<details><summary>मूलम्</summary>

जातिजपा कनक पङ्कज मोगराद्यै-  
रन्यैश्च काल भव पुष्प समन्विते च ।  
भक्त्या मया सुमनसैव सुवासितं च  
गौरीपते सुरभि तैलमिदं गृहाण ॥  
</details>

## १५ शुद्धोदक स्नानम् 

<details open><summary>विश्वास-प्रस्तुतिः</summary>

श्री जाह्नवी जलमयं सरसं सुधाव-  
च्चैला लविङ्ग शुभगन्ध मनोभिरामम् ॥  
</details>

<details><summary>मूलम्</summary>

श्री जाह्नवी जलमयं सरसं सुधाव-  
च्चैला लविङ्ग शुभगन्ध मनोभिरामम् ॥  
</details>

<details open><summary>विश्वास-प्रस्तुतिः</summary>

गौरीपते कनकपात्रधृतं मया ते  
स्नानं गृहाण जगदीश मयाऽर्पितं ते ॥  
</details>

<details><summary>मूलम्</summary>

गौरीपते कनकपात्रधृतं मया ते  
स्नानं गृहाण जगदीश मयाऽर्पितं ते ॥  
</details>

## १६ वस्त्रम् 

<details open><summary>विश्वास-प्रस्तुतिः</summary>

कौशेय-वस्त्र युगलं कनकैर्विचित्रं  
बालार्क कोटि सदृशं च मनोभिरामम् ।  
भक्त्या मयार्पितमिदं परिधाय शम्भो  
सिंहासने त्वमुपविश्य गृहाण पूजाम् ॥  
</details>

<details><summary>मूलम्</summary>

कौशेय-वस्त्र युगलं कनकैर्विचित्रं  
बालार्क कोटि सदृशं च मनोभिरामम् ।  
भक्त्या मयार्पितमिदं परिधाय शम्भो  
सिंहासने त्वमुपविश्य गृहाण पूजाम् ॥  
</details>

## १७ यज्ञोपवीतम् 

<details open><summary>विश्वास-प्रस्तुतिः</summary>

दत्तम्मया सुमनसा वचसा करेण  
यद् ब्रह्मचर्यसमयं परमं पवित्रम् ।  
यद् धर्मकर्म निलयं परमायुषं च  
यज्ञोपवीत मुररीकुरु विश्वनाथ ॥  
</details>

<details><summary>मूलम्</summary>

दत्तम्मया सुमनसा वचसा करेण  
यद् ब्रह्मचर्यसमयं परमं पवित्रम् ।  
यद् धर्मकर्म निलयं परमायुषं च  
यज्ञोपवीत मुररीकुरु विश्वनाथ ॥  
</details>

## १८ गन्धम्- चन्दनम् 

<details open><summary>विश्वास-प्रस्तुतिः</summary>

यद् श्रेष्ठमस्ति मलयाचल चन्दनानां  
कर्पूर केसर- सुगन्धि-रसेन घृष्टम् ।  
आमोद -मान मनिशं मनसा धृतं च  
श्री चन्दनं त्व मुररी कुरु दीनबन्धो ॥  
</details>

<details><summary>मूलम्</summary>

यद् श्रेष्ठमस्ति मलयाचल चन्दनानां  
कर्पूर केसर- सुगन्धि-रसेन घृष्टम् ।  
आमोद -मान मनिशं मनसा धृतं च  
श्री चन्दनं त्व मुररी कुरु दीनबन्धो ॥  
</details>

## १९ अक्षतान् 

<details open><summary>विश्वास-प्रस्तुतिः</summary>

श्वेतेरखण्डित-मनोहर शालीबीजैः  
सङ्क्षालितैः शुचिजलैश्च सुगन्धिमिश्रैः ।  
त्वामर्चयामि भगवन् मनसा महेशं  
गौरीपते मयि निधेहि कृपाकटाक्ष ॥  
</details>

<details><summary>मूलम्</summary>

श्वेतेरखण्डित-मनोहर शालीबीजैः  
सङ्क्षालितैः शुचिजलैश्च सुगन्धिमिश्रैः ।  
त्वामर्चयामि भगवन् मनसा महेशं  
गौरीपते मयि निधेहि कृपाकटाक्ष ॥  
</details>

<details open><summary>विश्वास-प्रस्तुतिः</summary>

-२० पुष्पम् 
पुन्नाग जाति बकुलाब्ज रसाल पुष्पै-  
र्बिल्व प्रवालैस्तुलसी समन्वितैः ।  
श्री पारिजातादि- समुद् भवैश्च  
करोमि पूजां भगवन् गृहाण ॥  
</details>

<details><summary>मूलम्</summary>

-२० पुष्पम् 
पुन्नाग जाति बकुलाब्ज रसाल पुष्पै-  
र्बिल्व प्रवालैस्तुलसी समन्वितैः ।  
श्री पारिजातादि- समुद् भवैश्च  
करोमि पूजां भगवन् गृहाण ॥  
</details>

## २१ पुष्पमाला

<details open><summary>विश्वास-प्रस्तुतिः</summary>

सेवन्तिका- बकुल चम्पक पाटलाब्जैः  
पुन्नाग जाति-करवीर- रसाल पुष्पैः ।  
बिल्व प्रवाल-तुलसीदल-मालतीभि  
स्त्वां पूजयामि जगदीश्वर मे प्रसीद ॥  
</details>

<details><summary>मूलम्</summary>

सेवन्तिका- बकुल चम्पक पाटलाब्जैः  
पुन्नाग जाति-करवीर- रसाल पुष्पैः ।  
बिल्व प्रवाल-तुलसीदल-मालतीभि  
स्त्वां पूजयामि जगदीश्वर मे प्रसीद ॥  
</details>

## २२ परिमल सौभाग्य द्रव्य 

<details open><summary>विश्वास-प्रस्तुतिः</summary>

श्वेताबिरेण सहितं शुभ रक्त चूर्णं  
सिन्दूरचूर्ण विपुलान्वित पीतचूर्णम् ।  
कर्पूर केसर सुगन्धि सुवासितं च  
सौभाग्यचूर्ण मुररीकुरु दीनबन्धो ॥  
</details>

<details><summary>मूलम्</summary>

श्वेताबिरेण सहितं शुभ रक्त चूर्णं  
सिन्दूरचूर्ण विपुलान्वित पीतचूर्णम् ।  
कर्पूर केसर सुगन्धि सुवासितं च  
सौभाग्यचूर्ण मुररीकुरु दीनबन्धो ॥  
</details>

## २३ धूपम् 

<details open><summary>विश्वास-प्रस्तुतिः</summary>

कालागरोश्च घृतमिश्रित गुग्गुलस्य  
धूपो मया विरचितो भवतः पुरस्तात् ।  
आघ्रायतां शुचि मनोहर गन्ध पूर्णं  
तूर्णं  विनाशय महेश्वर मोहजालम् ॥  
</details>

<details><summary>मूलम्</summary>

कालागरोश्च घृतमिश्रित गुग्गुलस्य  
धूपो मया विरचितो भवतः पुरस्तात् ।  
आघ्रायतां शुचि मनोहर गन्ध पूर्णं  
तूर्णं  विनाशय महेश्वर मोहजालम् ॥  
</details>

## २४ दीपम् 

<details open><summary>विश्वास-प्रस्तुतिः</summary>

पूर्णे घृतेन गिरिजेश सुवर्णपात्रे  
कौसुम्भ सूत्र- द्रढ वर्ति विराजमानः ॥  
</details>

<details><summary>मूलम्</summary>

पूर्णे घृतेन गिरिजेश सुवर्णपात्रे  
कौसुम्भ सूत्र- द्रढ वर्ति विराजमानः ॥  
</details>

<details open><summary>विश्वास-प्रस्तुतिः</summary>

दीपः पुरस्तव मया रचितो य एष  
शीघ्रं विनाशयतु मे दुरितान्धकारम् ॥  
</details>

<details><summary>मूलम्</summary>

दीपः पुरस्तव मया रचितो य एष  
शीघ्रं विनाशयतु मे दुरितान्धकारम् ॥  
</details>

## २५ नैवेद्यम् 

<details open><summary>विश्वास-प्रस्तुतिः</summary>

जिह्वा सुधा-कनकपात्र विराजमानं  
मन्त्रादिकं  मधुर शाक-फलावलीढम् ।  
पञ्चामृत प्लुतमनेकविधं रसौघं  
सङ्कल्पितं त्व मुररीकुरु दीनबन्धो ॥  
</details>

<details><summary>मूलम्</summary>

जिह्वा सुधा-कनकपात्र विराजमानं  
मन्त्रादिकं  मधुर शाक-फलावलीढम् ।  
पञ्चामृत प्लुतमनेकविधं रसौघं  
सङ्कल्पितं त्व मुररीकुरु दीनबन्धो ॥  
</details>

## २६- मुखशुद्ध्यर्थे फलं  

<details open><summary>विश्वास-प्रस्तुतिः</summary>

कलिङ्ग कोशातक संयुतानि  
जम्बीर नारिङ्ग- समन्वितानि ।  
सुनारिकेलानि च दाडिमानि  
फलानि ते देव समर्पयामि ॥  
</details>

<details><summary>मूलम्</summary>

कलिङ्ग कोशातक संयुतानि  
जम्बीर नारिङ्ग- समन्वितानि ।  
सुनारिकेलानि च दाडिमानि  
फलानि ते देव समर्पयामि ॥  
</details>

## २७ मुखवासार्थे ताबूलम् 

<details open><summary>विश्वास-प्रस्तुतिः</summary>

पूगैः स चूर्ण खदीरैर्नवजाति पत्रै-  
र्जातिफलादिक लविङ्ग समन्वितैश्च ।  
ताम्बूल वीटकमिदं मनसा धृतं यत्  
तत् स्वीकुरु प्रमथनाथ महेश शम्भो ॥  
</details>

<details><summary>मूलम्</summary>

पूगैः स चूर्ण खदीरैर्नवजाति पत्रै-  
र्जातिफलादिक लविङ्ग समन्वितैश्च ।  
ताम्बूल वीटकमिदं मनसा धृतं यत्  
तत् स्वीकुरु प्रमथनाथ महेश शम्भो ॥  
</details>

## २८ दक्षिणा 

<details open><summary>विश्वास-प्रस्तुतिः</summary>

विभावसोर्बीजमिदं हिरण्यद्रव्यं  
दिव्यं प्रकाशं विधिगर्भ संस्थम् ।  
गृहाण भूताधिपते महेश  
मुद्रार्पणं वै मनसार्पितं ते ॥  
</details>

<details><summary>मूलम्</summary>

विभावसोर्बीजमिदं हिरण्यद्रव्यं  
दिव्यं प्रकाशं विधिगर्भ संस्थम् ।  
गृहाण भूताधिपते महेश  
मुद्रार्पणं वै मनसार्पितं ते ॥  
</details>

## २९ प्रदक्षिणाम् 

<details open><summary>विश्वास-प्रस्तुतिः</summary>

पदे पदे या परिपूजकेभ्यः  
सद्योश्वमेधादि फलं ददाति ।  
तां सर्व पापक्षय हेतुभूतां,  
प्रदक्षिणां मे परितः करोमि ॥  
</details>

<details><summary>मूलम्</summary>

पदे पदे या परिपूजकेभ्यः  
सद्योश्वमेधादि फलं ददाति ।  
तां सर्व पापक्षय हेतुभूतां,  
प्रदक्षिणां मे परितः करोमि ॥  
</details>

## ३० मन्त्र पुष्पाञ्जलिम् 

<details open><summary>विश्वास-प्रस्तुतिः</summary>

चरणकमल युग्मं पङ्कजैः पूजयित्वा  
कनककमलमालां कण्ठदेशेऽर्पयित्वा ।  
शिरसि विनिहितोयं मन्त्रपुष्पाञ्जलिस्ते  
हृदयकमलमध्ये देव हर्षं तनोतु ॥  
</details>

<details><summary>मूलम्</summary>

चरणकमल युग्मं पङ्कजैः पूजयित्वा  
कनककमलमालां कण्ठदेशेऽर्पयित्वा ।  
शिरसि विनिहितोयं मन्त्रपुष्पाञ्जलिस्ते  
हृदयकमलमध्ये देव हर्षं तनोतु ॥  
</details>

## ३१ नमस्कारः 

<details open><summary>विश्वास-प्रस्तुतिः</summary>

शान्तं पद्मासनस्थं शशिधरमुकुटं पञ्चवक्त्रं त्रिनेत्रं  
शूलं वज्रं च खड्गं परशुमभयदं दक्षिणाङ्गे वहन्तम् ।  
नागं पाशं च घण्टां डमरुकसहितं चाङ्कुशं वामभागे  
नानालङ्कारयुक्तं स्फटिकमणिनिभं पार्वतीशं नमामि ॥  
</details>

<details><summary>मूलम्</summary>

शान्तं पद्मासनस्थं शशिधरमुकुटं पञ्चवक्त्रं त्रिनेत्रं  
शूलं वज्रं च खड्गं परशुमभयदं दक्षिणाङ्गे वहन्तम् ।  
नागं पाशं च घण्टां डमरुकसहितं चाङ्कुशं वामभागे  
नानालङ्कारयुक्तं स्फटिकमणिनिभं पार्वतीशं नमामि ॥  
</details>

<details open><summary>विश्वास-प्रस्तुतिः</summary>

पीठं यस्याः धरित्री जलधरकलशा लिङ्गमाकाशमूर्तिः  
नक्षत्रं पुष्पमाला ग्रहगणकुसुमं नेत्रचन्द्रार्कवह्निः ।  
कुक्षौ सप्तसमुद्रं भुजगिरिशिखरं सप्तपातालपादं  
वेदं वक्त्रं षडङ्गं दशदिशिवसनं दिव्यलिङ्गं नमामि ॥  
</details>

<details><summary>मूलम्</summary>

पीठं यस्याः धरित्री जलधरकलशा लिङ्गमाकाशमूर्तिः  
नक्षत्रं पुष्पमाला ग्रहगणकुसुमं नेत्रचन्द्रार्कवह्निः ।  
कुक्षौ सप्तसमुद्रं भुजगिरिशिखरं सप्तपातालपादं  
वेदं वक्त्रं षडङ्गं दशदिशिवसनं दिव्यलिङ्गं नमामि ॥  
</details>

<details open><summary>विश्वास-प्रस्तुतिः</summary>

पाताले चान्तरिक्षे दशदिशिवदने सर्वशैले समुद्रे ।  
भस्मे काष्ठे च लोष्ठे क्षिति जलपवने स्थावरे जङ्गमेवा ॥  
</details>

<details><summary>मूलम्</summary>

पाताले चान्तरिक्षे दशदिशिवदने सर्वशैले समुद्रे ।  
भस्मे काष्ठे च लोष्ठे क्षिति जलपवने स्थावरे जङ्गमेवा ॥  
</details>

<details open><summary>विश्वास-प्रस्तुतिः</summary>

बीजे सर्वौषधिनां असुरसुरपतौ पुष्पपत्रे तृणाग्रे ।  
एको व्यापी शिवोऽहमिति वदति हरिर्नास्ति देवो द्वितीयः ॥  
</details>

<details><summary>मूलम्</summary>

बीजे सर्वौषधिनां असुरसुरपतौ पुष्पपत्रे तृणाग्रे ।  
एको व्यापी शिवोऽहमिति वदति हरिर्नास्ति देवो द्वितीयः ॥  
</details>

<details open><summary>विश्वास-प्रस्तुतिः</summary>

कण्ठे यस्य विराजते हि गरलं शीर्षै च मन्दाकिनी  
वामाङ्के गिरिजाननं कटितटे शार्दूलचर्माम्बरम् ।  
माया यस्य रुणाद्धि विश्वमखिलं तस्मै नमः शम्भवे  
जम्बुवज्जलबिन्दुवज्जलजवज्जम्बालवज्जालवत् ॥  
</details>

<details><summary>मूलम्</summary>

कण्ठे यस्य विराजते हि गरलं शीर्षै च मन्दाकिनी  
वामाङ्के गिरिजाननं कटितटे शार्दूलचर्माम्बरम् ।  
माया यस्य रुणाद्धि विश्वमखिलं तस्मै नमः शम्भवे  
जम्बुवज्जलबिन्दुवज्जलजवज्जम्बालवज्जालवत् ॥  
</details>

<details open><summary>विश्वास-प्रस्तुतिः</summary>

शिवं शान्तं शुद्धं प्रकटमकलङ्कं श्रुतितनुं  
महेशानं शम्भुं सकलसुरसंसेव्यचरणम् ।  
गिरीशं गौरीशं भवभयहरं निष्कलमजं  
महादेवं वन्दे प्रणत जनतापोपशमनम् ॥  
</details>

<details><summary>मूलम्</summary>

शिवं शान्तं शुद्धं प्रकटमकलङ्कं श्रुतितनुं  
महेशानं शम्भुं सकलसुरसंसेव्यचरणम् ।  
गिरीशं गौरीशं भवभयहरं निष्कलमजं  
महादेवं वन्दे प्रणत जनतापोपशमनम् ॥  
</details>

<details open><summary>विश्वास-प्रस्तुतिः</summary>

गिरीशं गणेशं गले नीलवर्णं  
गजेन्द्राधिरूढं गुणातीतरूपम् ।  
भवं भास्वरं भस्मना भूषिताङ्गं  
भवानी कलत्रं भजे पञ्चवक्त्रम् ॥  
</details>

<details><summary>मूलम्</summary>

गिरीशं गणेशं गले नीलवर्णं  
गजेन्द्राधिरूढं गुणातीतरूपम् ।  
भवं भास्वरं भस्मना भूषिताङ्गं  
भवानी कलत्रं भजे पञ्चवक्त्रम् ॥  
</details>

## ३२ क्षमायाचनम् 

<details open><summary>विश्वास-प्रस्तुतिः</summary>

करचरणकृतं वाक्कायजं कर्मजं वा  
श्रवणनयनजं वा मानसं वाऽपराधम् ।  
विहितमविहितं वा सर्वमेतत् क्षमस्व  
जय जय करुणाब्धे श्रीमहादेव शम्भो ॥  
</details>

<details><summary>मूलम्</summary>

करचरणकृतं वाक्कायजं कर्मजं वा  
श्रवणनयनजं वा मानसं वाऽपराधम् ।  
विहितमविहितं वा सर्वमेतत् क्षमस्व  
जय जय करुणाब्धे श्रीमहादेव शम्भो ॥  
</details>
