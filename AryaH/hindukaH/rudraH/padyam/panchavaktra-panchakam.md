+++  
title = "पञ्चवक्त्र-पञ्चकम्"
unicode_script = "devanagari"
practice_weight = 0
+++  

+++(कविः शशिकिरणो बादरायणो बह्वृचः कल्याणनगरस्थः।)+++

मृकण्डुपुत्रं परिरक्षितुं यः  
स्वधर्मवृत्तं **व्यरुधः कृतान्तम्**।   
+++(किन्तु)+++ स **त्वं** पुरारिर् **लयमात्रधर्मा**  
**विडम्बितः** प्रेतवने चरिष्णुः॥   

भक्तिं परीचिक्षिषया तनूजाऽऽ  
मिषाशनं यत् **सिरियाल**-नाम्नः।  
त्वयाहितं, तद् +++(युक्तं)+++ विहितस् त्वदीयः   
**क्रव्याद-सङ्घावृत-भूमि-सङ्गः**॥
  
सुखेन **भक्तेन गृहीतनेत्रः**  
कण्णप्पनाम्ना करुणाकरेण।  
**भूति**-प्रभालङ्कृतम् ईश **नेत्रं**  
धत्से, किम् एतत् तव भूति-तुल्यम्॥   

अबोध-मुग्धं जगद्-अम्बिकाज्ञा-  
विधेयम् +++(**गणपतिम्**)+++ आराद् अविचार्य **मूर्ध्ना**।   
**वियोज्य**, +++(हन्त)+++ **शर्वाननपञ्चकं** स्वं  
मन्दाक्ष+++(=लज्जा)+++-लेशेन विना **दधासि**॥   

आह्वान-हीनः किल **सप्ततन्तुं**+++(=यज्ञाग्निं)+++  
**भस्मावशेषं** विकृतं **विधाय**।   
ध्रुवं धिनोषि **श्रित-हव्यवाहस्**  
त्रिनेत्र किं त्वय्य् उपपन्नम् एतत्॥   
  
**उपालम्भतया प्रीतिर्**  
अवदाता+++(=शुक्ला)+++ विवर्तते।  
सा मयस्+++(=तुष्टि)+++कर-सम्पृक्ता  
पराम् **आतनुते श्रियम्**।।
