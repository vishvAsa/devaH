+++
title = "शिवमुक्तकानि"
practice_weith = 0
+++

नृत्तावसाने नटराजराजो ननाद ढक्कां नवपञ्चवारम्।  
उद्धर्तुकामः सनकादिसिद्धान् एतद्विमर्शे शिवसूत्रजालम् ॥ 

नमः शम्भवाय च मयोभवाय च नमः शङ्कराय च ।  
मयस्कराय च नमः शिवाय च शिवतराय च ॥ १॥  

नमः सायं नमः प्रातर् नमो रात्र्या नमो दिवा ।  
भवाय च शर्वाय चोभाभ्याम् अकरं नमः ॥ ७॥+++(5)+++  
  
यस्य निःश्वसितं वेदा  
यो वेदेभ्योऽखिलं जगत् ।  
निर्ममे तमहं वन्दे  
विद्यातीर्थ-महेश्वरम् ॥ ८॥+++(4)+++  

सर्वो वै रुद्रस्तस्मै रुद्राय नमो अस्तु । पुरुषो वै रुद्रः सन् महो नमो नमः ।  
विश्वं भूतं भुवनं चित्रं बहुधा जातं जायमानं च यत् ।  
सर्वो ह्येष रुद्रस् तस्मै रुद्राय नमो अस्तु ॥  

नालीकाऽऽसनम्+++(=धनुः)+++ ईश्वरश् शिखरिणां +++(मेरुः)+++, तत्+++(→नालीकासन=ब्रह्म)+++-कन्धरोत्थायिनो +++(वेदाः)+++  
गन्धर्वाः+++(=अश्वाः)+++ पुनर् एतद्+++(→गन्धर्व=खेचर)+++-अध्व-चरितौ +++(=सूर्यचन्द्रौ)+++ चक्रे तद्+++(→चक्र)+++-उद्धारकः ।  
पत्री+++(=बाणः)+++ तत्+++(→पत्रि=पक्षि)+++-प्रभु-वैरिणां +++(सर्पाणां)+++ परिवृढो+++(=राजा)+++ जीवा+++(=ज्या)+++ च यस्याभवत्  
तस्य+++(→बृहस्पतेर्)+++ +अन्ते-वसतां +++(देवानां)+++ रिपु-क्षय-विधौ देवाय तस्मै नमः ।+++(5)+++

