+++
title = "स्कन्दाक्षय-कवचम्"
unicode_script = "devanagari"
practice_weight = 0
+++

## न्यासः
अस्य स्कन्दाक्षय-कवचस्य  
नारद ऋषिर्  
अनुष्टुप् छन्दः  
सेनानीर् देवता  
वत्स-रक्षणे विनियोगः ॥ 

## कवचम्
ॐ  
बाहुलेयः शिरः पायात्  
स्कन्धौ शङ्कर-नन्दनः ।  
मुण्डं मे पार्वती-पुत्रो  
हृदयं शिखि-वाहनः ॥ 

कटिं पायाच् छक्तिहस्तो  
जङ्घे मे तारकान्तकः ।  
गुहो मे रक्षतां पादौ  
सेनानीर् वत्सम् उत्तमम् ॥ 

स्कन्दो मे रक्षताम् अङ्गं  
दशदिग् अग्निभूर् मम ।  
षाण्मातुरो भये घोरे  
कुमारो ऽव्याच् छ्मशानके ॥  
ॐ 

## फलम्
इति ते कथितं भद्रे  
कवचम् परमाद्भुतम् ।  
धृत्वा पुत्रम् अवाप्नोति  
सुभव्यं चिरजीविनम् ॥

नारदस्य वचः श्रुत्वा  
कवचं विधृतं तया ।  
कवचस्य प्रसादेन  
जीव-वत्सा भवेत् सती ॥ 

कवचस्य प्रसादेन  
तस्याः पुत्रो जनार्दनः ।  
धारिकायास् तथा पुत्रो  
निर्जरैर् +++(देवैर्)+++ अपि दुर्जयः ॥

इति उमायामले कार्तिकेयाक्षय-कवचं समाप्तम् ॥