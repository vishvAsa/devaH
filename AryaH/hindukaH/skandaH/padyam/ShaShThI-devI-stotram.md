+++
title = "षष्ठी-देवी-स्तोत्रं"
unicode_script = "devanagari"
practice_weight = 0
+++

## ध्यानम्
सुपुत्रदां च शुभदां  
दया-रूपां जगत्-प्रसूम्।  
श्वेत-चम्पक-वर्णाभां  
रत्न-भूषण-भूषिताम्॥  
पवित्र-रूपां परमां  
देवसेनां परां भजे॥

## स्तोत्रम्
नमो देव्यै महादेव्यै  
सिद्ध्यै शान्त्यै नमो नमः ।  
शुभायै देवसेनायै  
षष्ठ्यै देव्यै नमो नमः ।  

वरदायै पुत्रदायै  
धनदायै नमो नमः ।  
सुखदायै मोक्षदायै  
षष्ठ्यै देव्यै नमो नमः ।  
सृष्ट्यै षष्ठांशरूपायै  
सिद्धायै च नमो नमः ।  

मायायै सिद्धयोगिन्यै  
षष्ठी-देव्यै नमो नमः ।  
सारायै सारदायै च  
परादेव्यै नमो नमः ।  

बालाधिष्ठातृ-देव्यै च  
षष्ठी-देव्यै नमो नमः ।  
कल्याणदायै कल्याण्यै  
फलदायै च कर्मणाम् ।  

प्रत्यक्षायै स्वभक्तानां  
षष्ठ्यै देव्यै नमो नमः ।  
पूज्यायै स्कन्द-कान्तायै  
सर्वेषां सर्व-कर्मसु ।  

देव-रक्षण-कारिण्यै  
षष्ठी-देव्यै नमो नमः ।  
शुद्ध-सत्त्व-स्वरूपायै  
वन्दितायै नृणां सदा ।  
हिंसा-क्रोध-वर्जितायै  
षष्ठी-देव्यै नमो नमः ।  

धनं देहि प्रियां देहि  
पुत्रं देहि सुरेश्वरि ।  
मानं देहि जयं देहि  
द्विषो जहि महेश्वरि ।  

धर्मं देहि यशो देहि  
षष्ठी-देव्यै नमो नमः ।  
देहि भुमिम् प्रजां देहि  
विद्यां देहि सुपूजिते ।  

कल्याणं च जयं देहि  
षष्ठी-देव्यै नमो नमः ॥

॥ इति प्रियव्रत-विरचितं षष्ठी-देवी-स्तोत्रं समाप्तं ॥`  `