+++
title = "तपसां तेजसाम्"
unicode_script = "devanagari"
+++

तपसां तेजसां चैव  
यशसां वपुषां तथा ।  
निधनं यो ऽव्ययो देवः  
स ते स्कन्दः प्रसीदतु ॥ 

ग्रह-सेनापतिर् देवो  
देव-सेना-पतिर् विभुः ।  
देव-सेना-रिपु-हरः  
पातु त्वां भगवान् गुहः ॥ 

देव-देवस्य महतः  
पावकस्य च यः सुतः ।  
गङ्गोमा-कृत्तिकानां च  
स ते शर्म प्रयच्छतु ॥ 

रक्त-माल्याम्बरः श्रीमान्  
रक्त-चन्दन-भूषितः ।  
रक्त-दिव्य-वपुर् देवः  
पातु त्वां क्रौञ्चसूदनः ॥

<details><summary>विस्तारः (द्रष्टुं नोद्यम्)</summary>

> The kaumAra incantation that sushruta recommends that a physician should deploy while treating pediatric conditions. - MT
</details>

