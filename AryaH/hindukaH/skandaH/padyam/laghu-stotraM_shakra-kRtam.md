+++
title = "लघुस्तोत्रं शक्रकृतम्"
unicode_script = "devanagari"
practice_weight = 0
+++

लघु-कुमार-स्तोत्रस्य शतक्रतुर् ऋषिः । अनुष्टुप् छन्दः । स्कन्दो देवता ॥  
ॐ ह्रां ङम्।  

देव-देवं नमस्यामि  
कुमारं वरम् अच्युतम् ।  
कार्त्तिकेयं दुराराध्यं  
वह्नि-तेजः-समुद्भवं ॥ १ ॥  

उमा-शङ्करजं भीमं  
गङ्गाया जठरे धृतम् ।  
शक्ति-हस्तं विशालाक्षं  
षण्मुखं दीप्त-तेजसम् ॥ २ ॥

भक्तानुकम्पिनं दान्तं  
ब्रह्मण्यं वरदं प्रभुम् ।  
काक-पक्ष-धरं शान्तं  
शिखण्डक-विभूषितं ॥ ३ ॥  

रक्ताम्बरं महाबाहुं  
मयूर-वरगामिनम्॥ ४ ॥  

घण्टा-प्रियं गणाध्यक्षं  
महाबल-पराक्रमम् ।  
देव-सेनापतिं देवं  
सर्व-लोक-हितेप्सया ॥ ५ ॥

कार्त्तिकेयं महाभागं  
मयुरोपरिसंस्तिथम् ।  
तप्त-काञ्चन-वर्णाभं  
शक्तिहस्तं वरप्रदं ॥  

द्विभुजं शत्रुहन्तारं  
नानालञ्कार-भूषितम् ।  
प्रसन्न-वदनं देवं  
कुमारं पुत्रदायकम् ॥