+++
title = "देवराज-स्तवः"
unicode_script = "devanagari"
+++
<details><summary>मानसतरङ्गिणीकृत् - टिप्पनी</summary>

The R^iShi of the most glorious of stava-s is puShkara; the Chandas in anuShTup and the god of gods, indra is the devatA.
</details>

वरस् त्व् इन्द्र जितामित्र  
वृत्रहन् पाकशासन ।  
देव-देव महा-भाग  
त्वं हि **वर्धिष्णुतां गतः** ।।

अनन्त-तेजो विरजो  
यशो-विजय-वर्धन ।  
अ-प्रभुस् त्वं **प्रभुर्** नित्यम्  
**उत्तिष्ठ** सुर-पूजित ।।

**ब्रह्मा** स्वयम्भूर् भगवान्  
सर्व-लोक-पितामहः ।  
**रुद्रः** पिनाक-भृद् दृप्तश्   
चतसृ-द्वय-संस्तुतः।।
योगस्य नेता कर्ता च  
तथा **विष्णुर्** उरु-क्रमः ।  
**तेजस् ते वर्धयन्त्व् एते**  
नित्यम्-एव महाबलाः ।।

अनादि-निधनो देवो  
**ब्रह्मा** स्रष्टा सनातनः ।  
**अग्निस्** तेजोमयो भागो  
**रुद्रात्मा** पार्वती-सुतः ।।

कार्तिकेयः शक्ति-धरः  
षड्-वक्त्रश् च गदाधरः ।  
शतं-वरेण्यो वरदस्  
तेजो वर्धयतां विभुः ।।
देवः सेनापतिः **स्कन्दः**  
सुर-प्रवर-पूजितः ।  
आदित्या वसवो रुद्राः  
साध्या देवास् तथाश्विनौ ।।
भृगुर् आङ्गिरसश् चैव  
विश्वे-देवा मरुद्गणाः ।  
लोक-पालास् त्रयश् चैव  
चन्द्रः सूर्यो ऽनलो ऽनिलः ।।
**देवाश् च ऋषयश् चैव**  
यक्ष गन्धर्व राक्षसाः ।।  
समुद्रा गिरयश् चैव  
नद्यो भूतानि यानि च ।।
तेजस् तपांसि सत्यं च  
लक्ष्मीः श्रीः कीर्तिर् एव च ।  
**प्रवर्धयतु** तत् **तेजो**  
जय शक्र शचीपते ।।

तव चापि जयान् नित्यं  
त्व् इह **संपद्यते शुभं** ।  
**प्रसीद** राज्ञां विप्राणां  
प्राणिनामपि सर्वशः ।।

तव प्रसादात् **पृथिवी**  
नित्यं **सस्यवती भवेत्** ।  
शिवं **भवतु निर्विघ्नं**  
**शम्यताम् ईतयो** भृशं ।।

**नमस् त**े देव देवेश  
नमस् ते वल-सूदन ।  
नमुचि-घ्न नमस् ते ऽस्तु  
सहस्राक्ष शचीपते ।।

सर्वेषाम् एव लोकानां  
त्वम् एका **परमा गतिः** ।  
त्वम् एव **परमः प्राणः**  
सर्वस्यास्य जगत्-पते ।।

**पाशो ह्य् असि** पथः स्रष्टुं  
त्वं अनल्पं पुरन्दर ।  
**त्वम्** एव **मेघस्** त्वं **वायुस्**  
त्वं **अग्निर् वैद्युतो** ऽम्बरे ।।

त्वम् अत्र मेधावि-क्षिप्ता+++(??)+++  
त्वम् मे बाहुः प्रतर्दन ।  
वज्रम् अतुलं घोरं+++(??)+++  
घोषवांस् त्वं बलाहकः ।।

**स्रष्टा** त्वम् एव लोकानां  
**संहर्ता** चापरजितः ।  
त्वं **ज्योतिः** सर्व-लोकानां  
त्वम् **आदित्यो** विभावसुः ।।

त्वं महद् भूतम् **आश्चर्यं**  
त्वं **राजा** त्वं सुरोत्तमः ।  
त्वं विष्णुस् त्वं सहस्राक्षस्  
+++(???)+++ त्वं परायणं ।।

**त्वम्** एव चामृतं देवस्  
त्वं **मोक्षः** परमार्चितः ।  

त्वं **मुहूर्तः** स्थितिस् त्वं च  
लवस् त्वं च पुनः क्षणः ।  
शुक्लस् त्वं बहुलश् चैव  
कला काष्ठा त्रुटिस् तथा ।।
संवत्सरर्तवो मासा  
रजन्यश् च दिनानि च ।  

त्वम् उत्तमा स-गिरिचरा+++(??)+++  
वसुं-धरा स-भास्करं तिमिरंबरं+++(??)+++ तथा ।।
**सहोदधिः** स-तिमिङ्गिलस् तथा  
**सहोर्मिवान्** बहु-मकरो झषा-कुलः ।

महद्-दशास् त्वम् इह सदा च पूज्यसे  
महर्षिभिर् मुदित-मना महर्षिभिः +++(??)+++।।

अभिष्टुतः पिबसि च सोमम् अध्वरे  
हुतान्य् अपि च हवींषि भूतये ।  
त्वं विप्रैः सततं इहेज्यसे फलार्थं  
भेदार्थेष्व् अष्टसु बलौघ गीयसे त्वं ।।

त्वद्-हेतोर् यजन-पारायणा द्विजेन्द्रा  
वेदाङ्गान्य् अधि-गमयन्ति सर्व-वेदैः ।  
वज्रस्य भर्ता भुवनस्य गोप्ता  
वृत्रस्य हर्ता नमुचेर् निहन्ता ।।

कृष्णे वसानो वसने महात्मा  
सत्यानृते यो विविनक्ति लोके ।  
यं वाजिनं गर्भम् अपाम् सुराणां  
वैश्वानरं वाहनम्-अभ्युपैति ।।

नमः सदाऽस्मै त्रिदिवेश्वराय  
लोकत्रयेशाय पुरन्दराय ।  
अजोऽव्ययः शाश्वत एक-रूपो  
विष्णुर् वराहः पुरुषः पुराणः ।।

त्वम् अन्तकः सर्व-हरः कृशानुः  
सहस्रशीर्षा शत-मन्युर् ईड्यः ।  

कविं सप्त-जिह्वं त्रातारम्  
इन्द्रं सवितारं सुरेशं ।।

हृद्याभि-शक्रं वृत्र-हणं सुषेणम्  
अस्माकं वीरा उत्तरे भवन्तु ।

त्रातारम् इन्द्रेन्द्रिय-कारणात्मञ्  
जगत्-प्रधानं च हिरण्य-गर्भं ।।
लोकेश्वरं देव-वरं वरेण्यं  
चानन्द-रूपं प्रणतोस्मि नित्यं ।

