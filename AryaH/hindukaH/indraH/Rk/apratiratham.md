---
practice_weight: 0
status: to_understand
tags:
- अप्रतिरथम् ऐन्द्रम्
title: आशुः शिशानो (तैत्तिरीयम्)
unicode_script: devanagari

---
<div class="js_include" includetitle="true" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/10/103_AshuH_shishAno/">
<details open><summary><h2>१०३ आशुः शिशानो ...{Loading}...</h2></summary>


तैत्तिरीयभाष्ये [अत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_042_Krishna_Yajurvediya_Taittiriya_Samhita_Part_6_-_Kasinath_Sastri_Agase_1949#page/n443/mode/2up)।

<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/01_AshuH_shishAno.md">
<details open><summary><h4>०१ आशुः शिशानो ...{Loading}...</h4></summary>


आ॒शुः शिशा॑नो+++(=तीक्ष्णो)+++ वृष॒भो न यु॒ध्मो+++(=योधा)+++  
घ॑नाघ॒नः+++(=घातकः)+++ क्षोभ॑णश्चर्षणी॒नाम्+++(=पदातीनाम्)+++।  
सं॒क्रन्द॑नो ऽनिमि॒ष ए॑कवी॒रः  
श॒तꣳ सेना॑ अजयत् सा॒कम् इन्द्रः॑ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/02_saMkrandanenAnimiSheNa_jiShNunA.md">
<details open><summary><h4>०२ संक्रन्दनेनानिमिषेण जिष्णुना ...{Loading}...</h4></summary>


स॒ङ्क्रन्द॑नेनानिमि॒षेण॑ जि॒ष्णुना॑  
युत्का॒रेण॑+++(=युद्धकारिणा)+++ दुश्च्यव॒॒नेन॑ धृ॒ष्णुना॑+++(=निर्भयेन)+++।  
तद् इन्द्रे॑ण जयत॒ तत् स॑हध्वं॒  
युधो॑ नर॒ इषु॑हस्तेन॒ वृष्णा॑+++(=कामवर्षकेन)+++ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/03_sa_iShuhastaiH.md">
<details open><summary><h4>०३ स इषुहस्तैः ...{Loading}...</h4></summary>


स इषु॑हस्तैः॒ स नि॑ष॒ङ्गिभि॑र् +++(=खड्गिभिर्)+++ व॒शी  
सꣳस्र॑ष्टा॒+++(=संमिश्रकः)+++ स युध॒+++(=योद्धा)+++ इन्द्रो॑ +++(पर)+++ग॒णेन॑।  
स॒ꣳ॒सृ॒ष्ट॒जित् सो॑म॒पा बा॑हुश॒र्ध्य्+++(=बली)+++  
ऊ॑र्ध्व-धन्वा॒ प्रति॑हिताभि॒र् अस्ता॑+++(=क्षेप्ता)+++ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/04_bRhaspate_pari.md">
<details open><summary><h4>०४ बृहस्पते परि ...{Loading}...</h4></summary>


बृह॑स्+++(=वाचस्)+++पते॒ परि॑ दीया॒+++(=द्रव)+++ रथे॑न  
रक्षो॒हाऽमित्राꣳ॑ अप॒बाध॑मानः।  
प्र॒भ॒ञ्जन्त् सेनाः॑ प्रमृ॒णो+++(=प्रहिंस्रो)+++ यु॒धा  
जय॑न्न् अ॒स्माक॑म् एध्य् अवि॒ता रथा॑नाम् ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/06_gotrabhidaM_govidaM.md">
<details open><summary><h4>०६ गोत्रभिदं गोविदं ...{Loading}...</h4></summary>


गो॒त्र॒भिदं॑ गो॒विदं॒ वज्र॑बाहुं॒  
जय॑न्त॒म् अज्म॑ प्रमृ॒णन्त॒म् ओज॑सा।  
इ॒मꣳ स॑जाता॒ अनु॑ वीरयध्व॒म्  
इन्द्रꣳ॑ सखा॒योऽनु॒ सꣳ र॑भध्वम् ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/05_balavijnAyaH_sthaviraH.md">
<details open><summary><h4>०५ बलविज्ञायः स्थविरः ...{Loading}...</h4></summary>


ब॒ल॒वि॒ज्ञा॒यः स्थवि॑रः॒ प्रवी॑रः॒  
सह॑स्वान् वा॒जी सह॑मान उ॒ग्रः।  
अ॒भिवी॑रो अ॒भिस॑त्वा सहो॒जा  
जैत्र॑म् इन्द्र॒ रथ॒म् आ ति॑ष्ठ गो॒वित् ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/07_abhi_gotrANi.md">
<details open><summary><h4>०७ अभि गोत्राणि ...{Loading}...</h4></summary>


अ॒भिगो॒त्राणि॒ सह॑सा॒ गाह॑मानो  
ऽदा॒यो वी॒रश् श॒तम॑न्यु॒र् इन्द्रः॑।  
दु॒श्च्य॒व॒नᳶ पृ॑तना॒षाड् अ॑यु॒द्ध्यो॑  
ऽस्माक॒ꣳ॒ सेना॑ अवतु॒ प्र यु॒त्सु ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/08_indra_AsAM.md">
<details open><summary><h4>०८ इन्द्र आसां ...{Loading}...</h4></summary>


इन्द्र॑ आसां ने॒ता बृह॒स्पति॒र्  
दक्षि॑णा य॒ज्ञः पु॒र ए॑तु॒ सोमः॑।  
दे॒व॒से॒नाना॑म् अभिभञ्जती॒नां  
जय॑न्तीनां म॒रुतो॑ य॒न्त्वग्रे॑ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/09_indrasya_vRShNo.md">
<details open><summary><h4>०९ इन्द्रस्य वृष्णो ...{Loading}...</h4></summary>


इन्द्र॑स्य॒ वृष्णो॒ वरु॑णस्य॒ राज्ञ॑  
आदि॒त्यानां॑ म॒रुता॒ꣳ॒ शर्ध॑ उ॒ग्रम्।  
म॒हाम॑नसां भुवनच्य॒वानां॒  
घोषो॑ दे॒वानां॒ जय॑ता॒म् उद॑स्थात् ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/10_uddharShaya_maghavannAyudhAnyutsatvanAM.md">
<details open><summary><h4>१० उद्धर्षय मघवन्नायुधान्युत्सत्वनां ...{Loading}...</h4></summary>


उद्ध॑र्षय मघव॒न्नायु॑धा॒न्युत्सत्व॑नां माम॒कानां॒ मनां॑सि ।  
उद्वृ॑त्रहन्वा॒जिनां॒ वाजि॑ना॒न्युद्रथा॑नां॒ जय॑तां यन्तु॒ घोषाः॑ ॥

-  उद्+ध॑र्षय मघव॒न्न् आयु॑धा॒न्य्  
   उत् सत्व॑नां माम॒कानां॒ महा॑ꣳसि।  
   उद् वृ॑त्रहन् वा॒जिनां॒ वाजि॑ना॒न्य्  
   उद् रथा॑नां॒ जय॑तामेतु॒ घोषः॑ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/103/11_asmAkamindraH_samRteShu.md">
<details open><summary><h4>११ अस्माकमिन्द्रः समृतेषु ...{Loading}...</h4></summary>


अ॒स्काक॒म् इन्द्रः॒ समृ॑तेषु ध्व॒जेष्व्  
अ॒स्माकं॒ या इष॑व॒स् ता ज॑यन्तु।  
अ॒स्माकं॑ वी॒रा उत्त॑रे भवन्त्व्  
अ॒स्मान् उ॑ देवा अवता॒ हवे॑षु ॥

</details>
</div>


उप॒ प्रेत॒ जय॑ता नरः  
स्थि॒रा व॑स् सन्तु बा॒हवः॑।  
इन्द्रो॑ व॒श् शर्म॑ यच्छत्व्  
अनाधृ॒ष्या यथाऽस॑थ ॥

अव॑सृष्टा॒ परा॑ पत॒  
शर॑व्ये॒ ब्रह्म॑सꣳशिता।  
गछा॒मित्रा॒न् प्रवि॑श॒  
मैषां कञ् च॒नोच्छि॑षः ॥

मर्मा॑णि ते॒ वर्म॑भिश् छादयामि॒  
सोम॑स् त्वा॒ राजा॒ऽमृते॑ना॒भिऽव॑स्ताम्।  
उ॒रोर् वरी॑यो॒ वरि॑वस् ते अस्तु॒  
जय॑न्तं त्वाम् अनु॑ मदन्तु दे॒वाः ॥

यत्र॑ बा॒णाः स॒म्पत॑न्ति  
कुमा॒रा वि॑शि॒खा इ॑व।  
इन्द्रो॑ न॒स् तत्र॑ वृत्र॒हा  
वि॑श्वा॒हा शर्म॑ यच्छतु ॥

</details>
</div> 