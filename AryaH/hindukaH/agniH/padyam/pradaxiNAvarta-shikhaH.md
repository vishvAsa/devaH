+++
title = "प्रदक्षिणावर्त-शिखः"
unicode_script = "devanagari"
+++

प्रदक्षिणावर्त-शिखः  
शुचि-लोमा मखा-कृतिः ।  
हव्य-भुग् भूत-भव्येशो  
हव्य-भाग-हरो हरिः ॥ 

सोम-पः सुमहा-तेजा 
भूतेशः सर्व-भूत-हा ।  
अधृष्यः पावको भूतिर्  
भूतात्मा वै स्वधाधिपः ॥ 

स्वाहा-पतिः साम-गीतः  
सोम-पूताशनो ऽद्रिधृक् ।  
देव-देवो महा-क्रोधो  
रुद्रात्मा ब्रह्म-संभवः ॥ 

लोहिताश्वं वायु-चक्रं  
रथम् आस्थाय भूतकृत् ।  
धूम-केतुर् धूम-शिखो  
नील-वासाः सुरोत्तमः ॥  

उद्यम्य दिव्यम् आग्नेयम्  
अस्त्रं देवो रणे महत् ।  
दानवाणां सहस्राणि  
प्रयुतान्य्य् अर्बुदानि च ॥ 

ददाह भगवान् वह्निः  
संक्रुद्धः प्रलये यथा ।  
प्राणो यः सर्वभूतानां  
हृदि तिष्ठति पञ्चधा ॥

<details><summary>विस्तारः (द्रष्टुं नोद्यम्)</summary>

> While agni is praised as the great commander of the army of the gods in the shruti, we have few accounts of martial prowess in the purANa-s. However, here is one great piece from the harivaMsha that might be fragment from a proto-purANa. -MT
</details>

