+++
title = "श्रीगणेश्द्वादशनामस्तोत्रम् (मौद्गलम्)"
unicode_script = "devanagari"
practice_weight = 0
+++


श्रीगणेश्द्वादशनामस्तोत्रम्   
श्रीगणेशाय नमः ॥

शुक्लाम्बरधरं विष्णुं  
शशिवर्णं चतुर्भुजम् ।  
प्रसन्नवदनं ध्यायेत्  
सर्वविघ्नोपशान्तयेः ॥ १॥

अभीप्सितार्थ-सिद्ध्यर्थं  
पूजितो यः सुरासुरैः ।  
सर्वविघ्नहरस् तस्मै  
गणाधिपतये नमः ॥ २॥

गणानाम् अधिपश् चण्डो  
गजवक्त्रस् त्रिलोचनः ।  
प्रसन्नो भव मे नित्यं  
वरदातर् विनायक ॥ ३॥

## १२ नामानि
सुमुखश् चैकदन्तश् च  
कपिलो गजकर्णकः ।  
लम्बोदरश् च विकटो  
विघ्ननाशो विनायकः ॥ ४॥

धूम्रकेतुर् गणाध्यक्षो  
भालचन्द्रो गजाननः ।  

## फलस्तुतिः
द्वादशैतानि नामानि  
गणेशस्य तु यः पठेत् ॥ ५॥

विद्यार्थी लभते विद्यां  
धनार्थि विपुलं धनम् ।  
इष्टकामं तु कामार्थी  
मोक्षार्थी मोक्षमक्षयम् ॥ ६॥

विद्यारम्भे विवाहे च  
प्रवेशे निर्गमे तथा ।  
सङ्ग्रामे सङ्कटे चैव  
विघ्नस्तस्य न जायते ॥ ७॥

इति मुद्गलपुराणोक्तं श्रीगणेशद्वादशनामस्तोत्रं सम्पूर्णम् ।  
  