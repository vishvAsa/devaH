---
title: को वः पश्चात्
unicode_script: devanagari
practice_weight: 0
---

को वः पश्चात् प्राविच्छायत्+++(?)+++  
कः पुरः प्राखनत्पथः।  
यदैत त्वरमाणा वरुणप्रसूता आपः ।॥१ ।।+++(५)+++

प्रजापतिर् असृजत  
स पुरः प्राखनत्पथः ।  
स उ नो अन्ववासृजत्  
तेन सृष्टाः क्षरामसि ।। २ ।।

पुनाना आपो बहुधा श्रवन्ती  
+इमांश्च लोकान् प्रदिशश्च सर्वाः ।  
पुनन्त्वस्मान् दुरिताद् अवद्यान्  
मुञ्चन्तु मृत्योर् निर्ऋतेरुपस्थात् ।।३।।+++(५)+++

अपो अस्मान् मातरः सूदयन्तु+++(=स्रावयन्तु)+++  
घृतेन नो घृतपुवः+++(=घृतपावक्यः?)+++ पुनन्तु ।
विश्वं हि रिप्रं प्रवहन्ति देवीर्  
उदिदाभ्यः+++(?)+++ शुचिरा पूत एमि।।४।।

आपो देवीर् मातरः सूदयिष्णवो  
घृतच्युतो मधुना सं पपृच्रे ।  
ता अस्मभ्यं सूरयो विश्वमायुः  
क्षप उस्रा+++(?)+++ वरिवस्यन्तु शुभ्राः।। ५ । ।

उदकस्योदकतमा  
रेवत्तमा रेवतीनाम् ।  
शुन्धन्ताम् आपः  
शुन्धन्त्वस्मान् ।।६ ।।

यूयमापो वीरश्रियो  
यूयं सूदयथा शुचीन् ।  
युष्माकमिद् दिशो महीर्  
ईयन्ते प्रदिशः पृथक् ।।७।।

यूयं मित्रस्य वरुणस्य योनिर्  
यूयं सोमस्य धेनवो मधिष्ठाः ।  
युष्मान् देवीर् देव आ क्षियतीऽन्दुर्  
यूयं जिन्वत ब्रह्मक्षत्रमापः ।।८ ।।+++(४)+++

शश्वद् आभिः शाशदानाः+++(?)+++ शमनान्वयामसि ।
आपो विश्वस्य सूदनीर्  
या देवा मनवे दधुः ।।९।।

यद्धावन्ति पुनते तदापो  
यत्तिष्ठन्ति शुद्धा इत्तद्भवन्ति ।
नासाम् अवद्यम् अविदं न रिप्रं  
सनाद्+++(=सदा)+++ एव मधुना सं प्रपृच्रे ।।१०।। +++(४)+++

हिरण्यवर्णाः शुचयः पावकाः  
प्र चक्रमुर् हित्वावद्यमापः ।
शतं च वः प्रस्रवणेषु देवीः  
सहस्रं च पवितारः पुनन्ति ।। ११ ।।

तास् तादृशीर् ब्रह्माणं सूदयन्त्य्  
अङ्गोष्ठ्या स्तोत्र्या जीवधन्याः।  
या विश्वस्य शुचिकृतो अयातोर्  
गाव इव पयसा स्था सुजाताः।१२।।

विश्वाद् रिप्रान् मुञ्चत सिन्धवो नो  
यान्येनांसि चकृमा तनूभिः ।  
इन्द्रप्रशिष्टा वरुणप्रसूता  
आ सिञ्चतापो मध्वा समुद्रे ।। १३ ।। +++(४)+++