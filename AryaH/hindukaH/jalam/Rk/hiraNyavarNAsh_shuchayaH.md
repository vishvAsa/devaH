---
title: हिरण्यवर्णाश् शुचयः
unicode_script: devanagari

---
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/6/01_hiraNyavarNAsh_shuchayaH/03_hiraNyavarNAsh_shuchayapH.md">
<details open><summary><h4>03 हिरण्यवर्णाश् शुचयᳶ ...{Loading}...</h4></summary>

हिर॑ण्यवर्णा॒श् शुच॑यᳶ पाव॒का,  
यासु॑ **जा॒तᳵ** क॒श्यपो॒, यास्व् इन्द्रः॑ ।  
अ॒ग्निय्ँ या गर्भ॑न् **दधि॒रे**, विरू॑पा॒स् -  
ता न॒ आप॒श् शँ स्यो॒ना **भ॑वन्तु** ।
</details>
</div>
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/6/01_hiraNyavarNAsh_shuchayaH/08_yAsAM_rAjA.md">
<details open><summary><h4>08 यासां राजा ...{Loading}...</h4></summary>

यासाँ॒ राजा॒ वरु॑णो॒ **याति॒** मध्ये॑,  
सत्यानृ॒ते **अ॑व॒पश्य॒ञ्** जना॑नाम् ।  
म॒धु॒श्-**चुत॒श्** शुच॑यो॒ याᳶ पा॑व॒कास् -  
ता न॒ आप॒श् शँ स्यो॒ना **भ॑वन्तु** ।
</details>
</div>
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/6/01_hiraNyavarNAsh_shuchayaH/12_yAsAn_devA.md">
<details open><summary><h4>12 यासान् देवा ...{Loading}...</h4></summary>

यासा॑न् दे॒वा दि॒वि **कृ॒ण्वन्ति॑** भ॒क्षय्ँ -  
या अ॒न्तरि॑क्षे बहु॒धा **भव॑न्ति** ।  
याᳶ पृ॑थि॒वीम् **पय॑सो॒न्दन्ति॑** शु॒क्रास् -  
ता न॒ आप॒श् शँ स्यो॒ना **भ॑वन्तु** ।
</details>
</div>
<div class="js_include" includetitle="false" newlevelforh1="4" unfilled url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/6/01_hiraNyavarNAsh_shuchayaH/16_shivena_mA.md">
<details open><summary><h4>16 शिवेन मा ...{Loading}...</h4></summary>

शि॒वेन॑ मा॒ चक्षु॑षा **पश्यतापश्** -  
शि॒वया॑ त॒नुवोप॑ **स्पृशत॒** त्वच॑म् मे ।  
सर्वाँ॑ अ॒ग्नीँर् अ॑प्सु॒-षदो॑ **हुवे** वो॒,  
मयि॒ वर्चो॒ बल॒म् ओजो॒ **नि ध॑त्त** ।
</details>
</div>