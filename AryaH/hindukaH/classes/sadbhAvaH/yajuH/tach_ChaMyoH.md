---
title: तच्छंय्योर् आवृणीमहे
unicode_script: devanagari

---
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sArasvata-vibhAgaH/brAhmaNam/sarva-prastutiH/3/5_iShTi-hautrAdi/11_shaMyu-vAkaH_tach_ChaMyoH">
<details open><summary><h5>११ शंयुवाकः ...{Loading}...</h5></summary>
<details><summary>भास्करोक्त-विनियोगः</summary>

1शंयुवाकाय प्रेषितो ब्रवीति - तच्छंयोरित्यादि ॥ 
</details>

<details open><summary>विश्वास-प्रस्तुतिः</summary>

+++(फलं)+++ तच् छं॒योर् +++(बार्हस्पत्याद्)+++ **आवृ॑णीमहे** -  
+++(देवान् प्रति)+++ गा॒तुं +++(=गमनं [हविषाम्])+++ - य॒ज्ञाय॑,  
गा॒तुं+++(=गमनम्)+++ य॒ज्ञप॑तये ।  
</details>

<details><summary>मूलम्</summary>

तच्छ॒य्ँयोरावृ॑णीमहे ।  
गा॒तुय्ँ य॒ज्ञाय॑ ।  
गा॒तुय्ँ य॒ज्ञप॑तये ।  
</details>

<details><summary>भट्टभास्कर-टीका</summary>

**तत्** तादृशं प्रशस्तफलं **शंयोः** बार्हस्पत्य्-आदौ [देः] **आवृणीमहे** प्रार्थयामहे, किं पुनस्तत्? **गातुं** गमनं देवान्प्रति **यज्ञाय** यज्ञस्य, यज्ञपतये यजमानस्य च गातुं देवस्थानं प्रति गमनं वृणीमहे ।  
</details>

<details open><summary>विश्वास-प्रस्तुतिः</summary>

दैवी॑ स्व॒स्तिर॑स्तु नः ।  
स्व॒स्तिर् मानु॑षेभ्यः ।  
</details>

<details><summary>मूलम्</summary>

दैवी॑ स्व॒स्तिर॑स्तु नः ।  
स्व॒स्तिर्मानु॑षेभ्यः ।  
</details>

<details><summary>भट्टभास्कर-टीका</summary>

अत्रैवं संपत्स्यमाना नः अस्माकं दैवी स्वस्तिः देवनिमित्तं विघ्नोपशमनमस्माकमस्तु । मानुषेभ्यश्च होतृभ्यः या स्वस्तिः सा चास्माकमस्तु ।  
</details>

<details open><summary>विश्वास-प्रस्तुतिः</summary>

ऊ॒र्ध्वञ् जि॑गातु+++(=गच्छतु)+++ भेष॒जम् ।  
शन् नो॑ अस्तु द्वि॒पदे॑ ।  
शञ् चतु॑ष्पदे ॥25॥  
</details>

<details><summary>मूलम्</summary>

ऊ॒र्ध्वञ्जि॑गातु भेष॒जम् ।  
शन्नो॑ अस्तु द्वि॒पदे॑ ।  
शञ्चतु॑ष्पदे ॥25॥  
</details>

<details><summary>भट्टभास्कर-टीका</summary>

किंच - **ऊर्ध्वं जिगातु** उद्गच्छतु भेषजं सर्वानिष्टशमनमेतत्कर्म सर्वोच्छ्रितमस्तु । किंच अस्माकं सम्बन्धिने द्विपदे मनुष्यादये चतुष्पदे च गवादये शं सुखं अस्तु । द्विपदोऽन्तोदात्तत्वमुक्तम् ॥  

इत्येकादशोऽनुवाकः ॥  

</details>
</details>
</div> 