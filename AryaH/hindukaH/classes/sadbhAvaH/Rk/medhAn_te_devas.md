---
title: मेधान्ते देवः
unicode_script: devanagari

---
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_12/02_medhAnte_devassavitA.md">
<details open><summary><h2>०२ मेधान्ते देवस्सविता ...{Loading}...</h2></summary>


मे॒धान् ते॑ दे॒वस् स॑वि॒ता  
मे॒धान् दे॒वी सर॑स्वती ।  
मे॒धान् ते॑ अ॒श्विनौ॑ दे॒वाव्  
आध॑त्तां॒ पुष्क॑रस्रजा ।

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_12/03-05_tvayi_medhAm.md">
<details open><summary><h2>०३-०५ त्वयि मेधाम् ...{Loading}...</h2></summary>


त्वयि॑ मे॒धां त्वयि॑ प्र॒जां  
त्वय्य् अ॒ग्निस् तेजो॑ दधातु ।  
त्वयि॑ मे॒धां त्वयि॑ प्र॒जां  
त्वयीन्द्र॑ इन्द्रि॒यं द॑धातु ।  
त्वयि॑ मे॒धां त्वयि॑ प्र॒जां  
त्वयि॒ सूर्यो॒ भ्राजो॑ दधातु ।

</details>
</div>


मयि॑ मे॒धां मयि॑ प्र॒जां  
मय्य् अ॒ग्निस् तेजो॑ दधातु।  
मयि॑ मे॒धां मयि॑ प्र॒जां  
मयीन्द्र॑ इन्द्रि॒यं दधातु  
मयि॑ मे॒धां मयि॑ प्र॒जां  
मयि॒ सूर्यो॒ भ्राजो॑ दधातु॥