+++
title = "व्याहृतिः"
+++

> ओं भूः (पादयोः)  
> ओं भुवः॑ (जङ्घयोः)  
> ओं सुवः॑ (जान्वोः)  
> ओं महः॑ (उदरे)  
> ओं जनः॑ (कण्ठे-हृदये)  
> ओं तपः॑ (मुखे)  
> ओँ स॒त्यम् (मस्तके)

<details><summary>विश्वास-टिप्पनी</summary>

व्याहृतिषु काचित् कल्पना - 

- **भूः** - भूतलम् (अग्नि-मण्डलम्)
- **भुवः** -  वायु-मण्डलम् (atomosphere)
- **सुवः** - सौर-मण्डलम्
- **महः** - आकाश-गङ्गा / milky way
- **जनः** - Virgo supercluster
- **तपः** - ब्रह्मण्डम् (cosmic background radiation ताप उच्यताम्)।  
  क्वचित् साम्नि पुरुष इति व्याहृत्य्-अन्तरम् इह श्रूयते। 
- **सत्यम्** - अप्राकृतो लोकः (परमं व्योम। पौराणिकः प्राकृतः सत्य-लोक इतो भिन्न एवास्तु।)
</details>


अत्रि-भृगु-कुत्स-वसिष्ठ-गौतम-काश्यपाङ्गिरस ऋषयः । गायत्र्य्-उष्णिग्-अनुष्टुब्-बृहती-पङ्क्ति-त्रिष्टुब्-जगत्यश् छन्दांसि।  अग्नि-वाय्व्-अर्क--वाग्-ईश--वरुणेन्द्र-विश्वेदेवा देवताः ।

अत्र ब्रह्मा -

> अत्रिर्भृगुश् च कुत्सश् च  
वसिष्ठो गौतमस्तथा ।  
काश्यपोऽङ्गिरसश्चैव  
ऋषयस्स्युर् यथाक्रमम् ।
>
> गायत्र्युष्णिगनुष्टुप्च  
बृहती पङ्क्तिरेव च ।  
त्रिष्णुप्च जगती चैव  
छंदांस्य् एतानि सप्त वै ।
>
> अग्निर्वायुस्तथार्कश्च  
वागीशो वरुणस्तथा ।  
इन्द्रश्च विश्वेदेवाश्च  
देवतास्समुदाहृताः ।
>
> ब्राह्मी स्वाहा वाहिनी च  
तथा नित्या विलासिनी ।  
प्रभावनी च लोला च  
सप्तव्याहृतिशक्तयः ।
>
> पीतं श्यामं पिशङ्गञ्च  
नीलं लोहितमेव च ।  
नीलं कनकवर्णं च  
वर्णान्य् एतान्य् अनुक्रमात् ।  

