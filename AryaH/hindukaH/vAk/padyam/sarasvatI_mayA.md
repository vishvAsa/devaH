+++
title = "सरस्वती मया"
unicode_script = "devanagari"
+++

सरस्वती मया दृष्टा  
वीणा-पुस्तक-धारिणी ।  
हंस-वाहन-संयुक्ता  
विद्या-दान-करी मम ॥

प्रथमं भारती नाम  
द्वितीयं च सरस्वती ।  
तृतीयं शारदा-देवी  
चतुर्थं हंस-वाहिनी ॥

पञ्चमं जगद्-विख्याता  
षष्ठं वागीश्वरी तथा ।  
कौमारी सप्तमं प्रोक्तम्  
अष्टमं वरदायिनी ॥

नवमं बुद्धि-दात्री च  
दशमं ब्रह्मचारिणी ।  
एकादशं शुद्ध-कण्ठा  
द्वादशं भुवनेश्वरी ॥

द्वादशैतानि नामानि  
त्रिसन्ध्यं यः पठेन् नरः ।  
तस्य वसतु जिह्वाग्रे  
ब्रह्मरूपा सरस्वती ॥