---
title: श्रद्धा-सूक्तम्
unicode_script: devanagari

---
<div class="js_include" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/10/151_shraddhA/">
<details open><summary><h2>१५१ श्रद्धा-सूक्तम् ...{Loading}...</h2></summary>

+++(तैत्तिरीयब्राह्मणे पादशो विभागः। ऋग्वेदे त्व् अर्धशो यथासाधारणम्।)+++

<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/mUlam/10/151/01_shraddhayAgniH_samidhyate.md">
<details open><summary><h4>०१ श्रद्धयाग्निः समिध्यते ...{Loading}...</h4></summary>


श्र॒द्धया॒ ऽग्निस् समि॑ध्यते । श्र॒द्धया॑ विन्दते ह॒विः ।  
श्र॒द्धां भग॑स्य मू॒र्धनि॑ । वच॒साऽऽवे॑दयामसि । 

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/mUlam/10/151/02_priyaM_shraddhe.md">
<details open><summary><h4>०२ प्रियं श्रद्धे ...{Loading}...</h4></summary>


प्रि॒य२ꣳ श्र॑द्धे॒ दद॑तः । प्रि॒य२ꣳ श्र॑द्धे॒ दिदा॑सतः ।  
प्रि॒यं भो॒जेषु॒ यज्व॑सु। इ॒दं म॑ उदि॒तङ् कृ॑धि ।  

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/mUlam/10/151/03_yathA_devA.md">
<details open><summary><h4>०३ यथा देवा ...{Loading}...</h4></summary>


यथा॑ दे॒वा असु॑रेषु । श्र॒द्धाम् उ॒ग्रेषु॑ चक्रि॒रे ।  
ए॒वं भो॒जेषु॒ यज्व॑सु । अ॒स्माक॑म् उदि॒तङ् कृ॑धि ।  

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/mUlam/10/151/04_shraddhAM_devA.md">
<details open><summary><h4>०४ श्रद्धां देवा ...{Loading}...</h4></summary>


श्र॒द्धां दे॒वा यज॑माना वा॒युगो॑पा॒ उपा॑सते ।  
श्र॒द्धां हृ॑द॒य्य१॒॑याकू॑त्या श्र॒द्धया॑ विन्दते॒ वसु॑ ॥

-  श्र॒द्धान् दे॑वा॒ यज॑मानाः । वा॒युगो॑पा॒ उपा॑सते ।  
श्र॒द्धाꣳ हृ॑द॒य्य॑या ऽऽकू॑त्या । श्र॒द्धया॑ हूयते ह॒विः ।  

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/mUlam/10/151/05_shraddhAM_prAtarhavAmahe.md">
<details open><summary><h4>०५ श्रद्धां प्रातर्हवामहे ...{Loading}...</h4></summary>


श्र॒द्धां प्रा॒तर् ह॑वामहे । श्र॒द्धां म॒ध्यन्दि॑नं॒ परि॑ ।  
श्र॒द्धाꣳ सूर्य॑स्य नि॒म्रुचि॑ । श्रद्धे॒ श्रद्धा॑पये॒ह मा॑ ।

</details>
</div>

श्र॒द्धा दे॒वानधि॑ वस्ते । श्र॒द्धा विश्व॑म् इ॒दञ् जग॑त् ।  
श्र॒द्धाङ् काम॑स्य मा॒तर॑म् । ह॒विषा॑ वर्धयामसि ।  
+++(इयम् ऋक् तैत्तिरीयब्राह्मणे ऽस्ति। )+++
</details>
</div> 