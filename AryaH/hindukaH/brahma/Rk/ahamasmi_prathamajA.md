---
title: अहमस्मि प्रत्यमजाः
tags: ["अहमस्मि प्रत्यमजाः", दानम्, भोगः]
devatAH: अन्नस्वामी, अन्नम्
status: to_memorize
practice_weight: 0
---
अ॒हम॑स्मि प्रथम॒जा +++(=प्रथमजनयिता)+++ ऋ॒तस्य॑ +++(=यज्ञस्य)+++ । पूर्वं॑ दे॒वेभ्यो॑ अ॒मृत॑स्य॒  नाभिः॑ ।  
यो मा॒ ददा॑ति॒ स इदे॒व माऽऽवाः॑ +++(=आवृणोति)+++। अ॒हम् अन्न॒म् अन्न॑म् अ॒दन्त॑म् अद्मि {→अदातारम् अन्नीभूतम्}।  
पूर्व॑म॒ग्नेरपि॑ दह॒त्यन्न॑म् {अदातारम्}। य॒त्तो +++(=तौ ऽदाता, दाता च)+++ हा॑सते अहमुत्त॒रेषु॑ ।  
व्यात्त॑मस्य +++(=देवस्य)+++  प॒शव॑स् +++(=ये ऽदातारस् तान्प्रति)+++ सु॒जम्भ॑म् । पश्य॑न्ति॒ धीरा॒ प्रच॑रन्ति॒ पाकाः॑ +++(=मूढाः)+++ ।  
जहा॑म्य॒न्यन् न ज॑हाम्य॒न्यम् । अ॒हमन्नं॒ वश॒मिच्च॑रामि ।  
{भोगदानयोस्} स॒मा॒नम् अर्थं॒ पर्ये॑मि भुं॒जत् +++(=पालयन्)+++ । को मामन्नं॑ मनु॒ष्यो॑ दयेत +++(=रक्षेत् / निवारयेत्)+++ ।  
परा॑के॒ अन्नं॒ निहि॑तं लो॒क ए॒तत् । विश्वै॑र्दे॒वैः पि॒तृभि॑र्गु॒प्तमन्न॑म् ।  
यद॒द्यते॑ लु॒प्यते॒ यत्प॑रो॒प्यते॑ +++(=बहिस्त्यज्यते)+++ {अस्मिल्ँ लोके} । श॒त॒त॒मी +++(=.०१)+++ सा त॒नूर्मे॑ बभूव ।  
म॒हान्तौ॑ च॒रू +++(=कुम्भौ)+++ स॑कृद् दु॒ग्धेन॑ पप्रौ । दिवं॑च पृश्नि +++(=स्वल्पमपि)+++ पृथि॒वीं च॑ सा॒कम् ।  
तत् सं॒पिब॑न्तो॒ न मि॑नन्ति +++(=हिंसन्ति आत्मनः)+++ वे॒धसः॑ । नैतद् भू॒यो भव॑ति॒, नो कनी॑यः {अपि च पर्याप्तः} ।  
अन्नं॑ प्रा॒णम् अन्न॑म् अपा॒नमा॑हुः । अन्नं॑ मृ॒त्युं तमु॑ जी॒वातु॑म् +++(=जीवनौषधिम्)+++ आहुः ।  
अन्नं॑ ब्र॒ह्माणो॑ ज॒रसं॑ वदन्ति । अन्न॑माहुः प्र॒जन॑नं प्र॒जाना॑म् ।  
मोघ॒मन्नं॑ विन्दते॒ अप्र॑चेताः । स॒त्यं ब्र॑वीमि व॒ध इत्स तस्य॑ ।  
नार्य॒मणं॒ पुष्य॑ति॒ नो सखा॑यम् । केव॑लाघो भवति केव॒लादि ।  
अ॒हं मे॒घस् त॒नय॒न् वर्ष॑न्नस्मि । माम॑दन्त्य॒हम॑द्य॒न्यान् ।  
अ॒हꣳसद॒मृतो॑ भवामि । मदा॑दि॒त्या अधि॒ सर्वे॑ तपन्ति ॥
