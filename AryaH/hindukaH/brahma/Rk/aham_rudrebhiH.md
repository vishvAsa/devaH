---
tags:
- देवी-सूक्तम्
title: अहं रुद्रेभिः
unicode_script: devanagari

---
<div class="js_include" includetitle="true" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/10/125_ahaM_rudrebhiH/">
<details open><summary><h2>१२५ अहं रुद्रेभिः ...{Loading}...</h2></summary>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/125/01_ahaM_rudrebhirvasubhishcharAmyahamAdityairuta.md">
<details open><summary><h4>०१ अहं रुद्रेभिर्वसुभिश्चराम्यहमादित्यैरुत ...{Loading}...</h4></summary>


अ॒हं रु॒द्रेभि॒र् वसु॑भिश् चराम्य्  
अ॒हम् आ॑दि॒त्यैर् उ॒त वि॒श्वदे॑वैः ।  
अ॒हं मि॒त्रावरु॑णो॒भा+++(←"देवताद्वन्द्वे च।")+++ बि॑भर्म्य्  
अ॒हम् इ॑न्द्रा॒ग्नी अ॒हम् अ॒श्विनो॒भा ॥ १॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/125/02_ahaM_somamAhanasaM.md">
<details open><summary><h4>०२ अहं सोममाहनसं ...{Loading}...</h4></summary>


अ॒हं **सोम॑म्** आह॒नसं॑ +++(=मर्दयित्वोत्पादितं)+++ **बिभर्म्य्**  
अ॒हं त्वष्टा॑रम् उ॒त पू॒षणं॒ भग॑म् ।  
अ॒हं **द॑धामि॒ द्रवि॑णं** ह॒विष्म॑ते  
सुप्रा॒व्ये॒३॒॑+++(←अव् रक्षणतृप्त्यादौ)+++ यज॑मानाय +++(सोमं)+++ सुन्व॒ते ॥ २॥  
+++(सु॒प्रा॒व्ये॑ - चतुर्थ्येकवचने यणि ‘उदात्तस्वरितयोर्यणः स्वरितोऽनुदात्तस्य' इति सुपः स्वरितत्वम्।)+++

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/125/03_ahaM_rAShTrI.md">
<details open><summary><h4>०३ अहं राष्ट्री ...{Loading}...</h4></summary>


अ॒हं राष्ट्री॑+++(=राज्ञी)+++ सं॒गम॑नी॒ वसू॑नां  
चिकि॒तुषी॑ +++(=ज्ञात्री)+++ प्रथ॒मा य॒ज्ञिया॑नाम् ।  
तां मा॑ दे॒वा व्य॑दधुः पुरु॒त्रा +++(=बहुविधं)+++  
भूरि॑स्थात्रां॒ भूर्या॑ वे॒शय॑न्तीम् ॥ ३॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/125/04_mayA_so.md">
<details open><summary><h4>०४ मया सो ...{Loading}...</h4></summary>


मया॒ सो अन्न॑म् अत्ति॒ यो वि॒पश्य॑ति॒  
यः प्राणि॑ति॒ य ईं॑ शृ॒णोत्य् उ॒क्तम् ।  
अ॒म॒न्तवो॒ मान् त उप॑क्षियन्ति +++(=उपवसन्ति)+++  
श्रु॒धि श्रु॑त श्रद्धि॒वं ते॑ वदामि ॥ ४॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/125/05_ahameva_svayamidaM.md">
<details open><summary><h4>०५ अहमेव स्वयमिदं ...{Loading}...</h4></summary>


अ॒हम् ए॒व स्व॒यम् इ॒दं व॑दामि॒  
जुष्टं॑ दे॒वेभि॑र् उ॒त मानु॑षेभिः ।  
यं का॒मये॒ तं-त॑म् उ॒ग्रं कृ॑णोमि॒  
तं ब्र॒ह्माणं॒ तम् ऋषिं॒ तं सु॑मे॒धाम् ॥ ५॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/125/06_ahaM_rudrAya.md">
<details open><summary><h4>०६ अहं रुद्राय ...{Loading}...</h4></summary>


अ॒हं रु॒द्राय॒ धनु॒र् आत॑नोमि  
ब्रह्म॒-द्विषे॒ शर॑वे॒ हन्त॒वा+++(6.1.200 इति स्वरः)+++ उ॑ ।  
अ॒हं जना॑य स॒मदं॑ कृणोम्य्  
अ॒हं द्यावा॑-पृथि॒वी आवि॑वेश ॥ ६॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/125/07_ahaM_suve.md">
<details open><summary><h4>०७ अहं सुवे ...{Loading}...</h4></summary>


अ॒हं सु॑वे पि॒तर॑म् अस्य मू॒र्धन्  
मम॒ योनि॑र् अ॒प्स्व् अ१॒॑न्तः स॑मु॒द्रे ।  
ततो॒ विति॑ष्ठे॒ भुव॒नानु॒ विश्वो॒-  
ऽतामूं द्यां व॒र्ष्मणा॑+++(=vertex)++++उप॑स्पृशामि ॥ ७॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/125/08_ahameva_vAta.md">
<details open><summary><h4>०८ अहमेव वात ...{Loading}...</h4></summary>


अ॒हम् ए॒व वात॑ऽइव॒ प्रवा॑म्य्  
आ॒रभ॑माणा॒ भुव॑नानि॒ विश्वा॑ ।  
प॒रो दि॒वा प॒र ए॒ना+++(=अनया)+++ पृ॑थि॒व्या  
+ए॒ताव॑ती महि॒ना सम्ब॑भूव ॥ ८॥

</details>
</div>
</details>
</div> 