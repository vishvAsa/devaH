+++
title = "प्रातस् स्मरामि"
unicode_script = "devanagari"
practice_weight = 0
+++

<div class="videoEmbed"  src="https://www.youtube.com/watch?v=In5v13j9xPs" caption="मीरागीतम्"></div>

प्रातः स्मरामि हृदि संस्फुरद् आत्मतत्त्वं  
सच्-चित्-सुखं परम-हंस-गतिं तुरीयम् ।  
यत् स्वपन-जागर-सुषुप्तम् अवैति नित्यं  
तद् ब्रह्म निष्कलम् अहं, न च भूतसङ्घः +++(शरीरात्मकः)+++ ॥ ॥   
  
प्रातर् भजामि मनसा वचसाम् अगम्यं  
वाचो विभान्ति निखिला यद् अनुग्रहेण ।  
यन् नेति नेति वचनैर् निगमा अवोचुस्  
तं देव-देवम् अजं अच्युतं आहुर् अग्रयम् ॥

प्रातर् नमामि तमसः परम् अर्कवर्णं  
पूर्णं सनातन-पदं पुरुषोत्तमाख्यम् ।  
यस्मिन्न् इदं जगद् अशेषं अशेषमूर्तौ  
रज्ज्वां भुजङ्गम इव प्रतिभासितं वै ॥

श्लोक-त्रयम् इदं पुण्यं  
लोक-त्रय-विभूषणम् ।
प्रातःकाले पठेद् यस् तु  
स गच्छेत् परमं पदम् ॥
  