+++
title = "चन्दन है"
unicode_script = "devanagari"
+++


चंदन है इस देश की माटी  
तपोभूमि हर ग्राम है।  
हर बाला देवी की प्रतिमा  
बच्चा बच्चा राम है ॥ ध्रु ॥

हर शरीर मंदिर सा पावन  
हर मानव उपकारी है।  
जहॉं सिंह बन गये खिलौने  
गाय जहॉं मॉं प्यारी है।  
जहॉं सवेरा शंख बजाता  
लोरी गाती शाम है ॥ 1 ॥

जहॉं कर्म से भाग्य बदलता  
श्रम निष्ठा कल्याणी है।  
त्याग और तप की गाथाऍं  
गाती कवि की वाणी है।  
ज्ञान जहॉं का गंगा-जल सा  
निर्मल है अविराम है ॥ 2 ॥

जिस के सैनिक समरभूमि मे  
गाया करते गीता है।  
जहॉं खेत मे हल के नीचे  
खेला करती सीता है।   
जीवन का आदर्श जहॉं पर  
परमेश्वर का धाम है ॥ 3 ॥