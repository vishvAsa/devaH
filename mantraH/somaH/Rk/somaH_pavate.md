---
title: सोमः पवते
unicode_script: devanagari
practice_weight: 0
---


RV.9.96.5a; SV.1.527a; 2.293a; JB.3.80a; PB.12.11.6; Svidh.1.4.8; 2.8.1; N.14.12a.

+++(सायणो [ऽत्र](https://archive.org/stream/RgVedaWithSayanasCommentaryPart4/rv_sayanabhasya_part4#page/n303/mode/2up&sa=D&ust=1542425956294000)। दिवोदासपुत्रः प्रतर्दनो राजर्षिः। त्रिष्टुभ्। सोमः।)+++

सोमः॑ पवते +++(=पात्रेषु क्षरति)+++ जनि॒ता म॑ती॒नां  
ज॑नि॒ता दि॒वो ज॑नि॒ता पृ॑थि॒व्याः ।  
ज॒नि॒ताग्नेर् ज॑नि॒ता सूर्य॑स्य  
+++(द्युः, पृथिवी, पृथिव्या ज्योतिः, दिवो ज्योतिर् इति चारु क्रमः!)+++  
जनि॒तेन्द्र॑स्य जनि॒तोत विष्णोः॑ ५  
+++(इत्थं पवमानस्य सोमस्य महज्जनकता प्रोक्ता!)+++

ब्र॒ह्मा दे॒वानां॑ पद॒वीः क॑वी॒नाम्  
ऋषि॒र्विप्रा॑णां महि॒षो मृ॒गाणा॑म् ।  
श्ये॒नो गृध्रा॑णां॒ स्वधि॑ति॒र् +++(=परशुः/ वज्रः)+++ वना॑नां॒ +++(=हिंसकानां)+++  
+++(ब्रह्मा, कवयः, ऋषयः इति चारु क्रमः। महिषः, श्योनः, वना इत्यपि। वज्रो वै स्वधितिः इति श्रुतौ दृश्यते।)+++  
सोमः॑ प॒वित्र॒मत्ये॑ति॒ रेभ॑न् +++(=शब्दायमानः)+++ ६  
+++(इत्थमस्मत्प्रयोजनायात्येतीति भावः।)+++

प्रावी॑विपद् +++(=प्रावेपयत् / प्रेरयत्)+++ वा॒च ऊ॒र्मिं न सिन्धु॒र्  
गिरः॒ सोमः॒+++(सामवेदे भेदोऽत्र)+++ पव॑मानो मनी॒षाः +++(=हृदयङ्गमाः)+++ ।  
अ॒न्तः पश्य॑न् वृ॒जना॑+++(=बलानि)++++इ॒माऽव॑रा॒ण्य्  
आति॑ष्ठति वृष॒भो गोषु॑ जा॒नन् ७  
+++(इत्थं सोमस्य महद्गीर्जनकत्वमुक्तम्, अवरनिवारकत्वञ्च।)+++

सो꣡मः꣢ पवते जनि꣣ता꣡ म꣢ती꣣नां꣡  
ज꣢नि꣣ता꣢ दि꣣वो꣡ ज꣢नि꣣ता꣡ पृ꣢थि꣣व्याः꣢।  
ज꣣निता꣡ग्नेर्ज꣢꣯नि꣣ता꣡ सूर्य꣢꣯स्य  
जनि꣣ते꣡न्द्र꣢स्य जनि꣣तो꣡त विष्णोः꣢꣯ ।।1 ।।

ब्र꣣ह्मा꣢ दे꣣वा꣡नां꣢ पद꣣वीः꣡ क꣢वी꣣ना꣢꣫म्  
ऋषि꣣र्वि꣡प्रा꣢णां महि꣣षो꣢ मृ꣣गा꣡णा꣢म्।  
श्ये꣣नो꣡ गृध्रा꣢꣯णा꣣ᳱ स्व꣡धि꣢ति꣣र् व꣡ना꣢ना꣣ᳱ  
सो꣡मः꣢ प꣣वि꣢त्र꣣म꣡त्ये꣢ति꣣ रे꣡भ꣢न् ।।2 ।।

प्रा꣡वी꣢विपद्वा꣣च꣢ ऊ꣣र्मिं꣢꣫ न सिन्धु꣣र्  
गि꣢र꣣ स्तो꣢मा꣣न्प꣡व꣢मानो मनी꣣षाः꣢।  
अ꣣न्तः꣡ पश्य꣢꣯न् वृ꣣ज꣢ने꣣मा꣡व꣢रा꣣ण्य्  
आ꣡ ति꣢ष्ठति वृष꣣भो꣡ गोषु꣢꣯ जा꣡न꣢न् ।।3 ।। ।।19 (फू)।। [धा. 30 । \꣫ 2 । स्व. 6 ।]

{{< figure src="../../images/soma_moon_chandra.jpg"  class="thumbnail">}}
