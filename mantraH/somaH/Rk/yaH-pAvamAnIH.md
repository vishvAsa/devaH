---
title: यः पावमानीः
unicode_script: devanagari

status: to_memorize
practice_weight: 0
---


+++([सायणो [ऽत्र](https://archive.org/details/SamaVedaSanhitaWithSayanabhashyaVolume4SatyavrataSamasrami1877bis_201803/page/n315) कौथुमभाष्ये। सोमः।])+++

यः पा॑वमा॒नीर्+++(=पवमान-ऋचः)+++ अ॒ध्येत्य्  
ऋषि॑भिः॒ सम्भृ॑तं॒ रस॑म् ।  
सर्वं॒ स पू॒तम॑श्नाति  
स्व॑दि॒तम् मात॒रिश्व॑ना ।।

पावमा॒नीर्यो अ॒ध्येत्य्  
ऋषि॑भिः॒ सम्भृ॑तं॒ रस॑म् ।  
तस्मै॒ सर॑स्वती दुहे  
क्षी॒रं स॒र्पिर्मधू॑द॒कम् ।।

RvKh_3,10.1a [अत्र](https://archive.org/stream/RgVedaWithSayanasCommentaryPart4/rv_sayanabhasya_part4#page/n1051/mode/1up)।  
सामवेदे कौथुमसंहितायाम् ४ ५ २ ०८ ०३

पावमा॒नीः स्वस्त्य॑यनीः  
सुदुघा हि घृतश्चुतः  ।  
ऋषिभिः संभृतो रसो  
ब्राह्मणेष्वमृतं हितम्॥

पावमानी॒र्दधन्तु न  
इमं लोकमथो अमुम्।  
कामान्त् समर्धयन्तु नो  
देवीर्देवैः समाहृताः। ।

येन देवाः पवित्रेणा
+आत्मानं पुनते सदा।  
तेन सहस्रधारेण  
पावमा॒नीः पुनन्तु नः।।

पावमा॒नीः स्वस्त्ययनीस्  
ताभिर्गच्छति नान्दनम्  ।  
पुण्यांश्च भक्षान् भक्षयत्य्  
अमृतत्वं च गच्छति॥  
