+++
title = "मुक्तकानि"
unicode_script = "devanagari"
+++

रामं स्कन्दं हनूमन्तं  
वैनतेयं वृकोदरम् ।  
शयने यः स्मरेन् नित्यं  
दुःस्वप्नस् तस्य नश्यति  ॥

स मे कामान्‌ कामकामाय मह्यं  
कामेश्वरो वैश्रवणो ददातु ॥  
कुबेराय वैश्रवणाय  
महाराजाय नमः ।

स्वस्ति प्रजाभ्यः परिपालयन्तां,  
न्याय्येन मार्गेण महीं महीशाः ।  
गोब्राह्मणेभ्यः शुभमस्तु नित्यं,  
लोकाः समस्ताः सुखिनो भवन्तु॥

काले वर्षतु पर्जन्यः पृथ्वी सस्यशालिनी ।
देशोऽयं क्षोभरहितो ब्राह्मणाः सन्तु निर्भयाः ॥ २॥

अपुत्राः पुत्रिणः सन्तु पुत्रिणः सन्तु पौत्रिणः ।
अधनाः सधनाः सन्तु जीवन्तु शरदां शतम् ॥ ३॥

सर्वे भवन्तु सुखिनः,  
सर्वे सन्तु निरामयाः ।  
सर्वे भद्राणि पश्यन्तु  
मा कश्चिद् दुःखभाग्भवेत् ॥ 

