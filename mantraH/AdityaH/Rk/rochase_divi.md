---
title: रोचसे दिवि
unicode_script: devanagari
---

## परिचयः
- atharvan mantra-s for the invocation of the god तार्क्ष्यो अरिष्टनेमिः in the sun

## पाठः
नम॑ इन्द्र-सुप॒र्णयो॒र्, नम॑ इन्द्र-सुप॒र्णयोः॑ ॥ +++(अष्टाक्षरीविद्या/ षोडशाक्षरी।)+++  

रोच॑से दि॒वि, रोच॑से अ॒न्तरि॑क्षे॒ पत॑ङ्ग  
पृथि॒व्यां रो॑चसे॒ रोच॑से अ॒प्स्व॑१न्तः।  
उ॒भा स॑मु॒द्रौ रुच्या॒ व्या॑᳡पिथ  
दे॒वो दे॑वासि महि॒षः स्व॒र्जित् ।।३०।। {९}

अ॒र्वाङ् प॒रस्ता॒त् प्रय॑तो व्य॒ध्व  
आ॒शुर् वि॑प॒श्चित् प॒तय॑न् पत॒ङ्गः।  
+++(त्वया)+++ विष्णु॒र् विचि॑त्तः॒ शव॑सा ऽधि॒तिष्ठ॒न्  
प्र के॒तुना॑ सहते॒ विश्व॒म् एज॑त्+++(=उदयन्)+++ ।।३१।।

चि॒त्राश् चि॑कि॒त्वान् म॑हि॒षः सु॑प॒र्ण  
आ॑रो॒चय॒न् रोद॑सी अ॒न्तरि॑क्षम्।  
अ॒हो॒रा॒त्रे परि॒ सूर्यं॒ वसा॑ने॒  
प्रास्य॒ विश्वा॑ तिरतो+++(=वितरतः?)+++ वी॒र्या॑᳡णि ।।३२।।
