<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;संहिता on संस्कारे विश्वासटिप्पणयः</title>
    <link>file:///storage/emulated/0/notesData/saMskAra/mantraH/sangrahAH/taittirIyA/saMhitA/</link>
    <description>Recent content in &#43;संहिता on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="file:///storage/emulated/0/notesData/saMskAra/mantraH/sangrahAH/taittirIyA/saMhitA/index.xml" rel="self" type="application/rss+xml" />
    
    
    <item>
      <title>संहिता - पूर्णपाठः</title>
      <link>file:///storage/emulated/0/notesData/saMskAra/mantraH/sangrahAH/taittirIyA/saMhitA/saMhitA_full/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantraH/sangrahAH/taittirIyA/saMhitA/saMhitA_full/</guid>
      <description>उट्टङ्कितपाठः पराङ्कुशाचार्यजालक्षेत्राल् लब्धः। अध्ययनसम्पादनसौकर्याभ्याम् अत्र रक्षितः।  [Updated:10-Mar-2019] इ॒षे त्वो॒र्जे त्वा॑ वा॒यव॑स्स्थोपा॒यव॑स्स्थ दे॒वो व॑स्सवि॒ता प्रार्प॑यतु॒ श्रेष्ठ॑तमाय॒ कर्म॑ण॒ आ प्या॑यध्वमघ्निया देवभा॒गमूर्ज॑स्वती॒ पय॑स्वती प्र॒जाव॑तीरनमी॒वा अ॑य॒क्ष्मा मा व॑स्स्ते॒न ई॑शत॒ माऽघशꣳ॑सो रु॒द्रस्य॑ हे॒ति परि॑ वो वृणक्तु ध्रु॒वा अ॒स्मिन्गोप॑तौ स्यात ब॒ह्वीर्यज॑मानस्य प॒शून्पा॑हि ॥ [1]
य॒ज्ञस्य॑ घो॒षद॑सि॒ प्रत्यु॑ष्ट॒ꣳ॒ रख्ष॒ प्रत्यु॑ष्टा॒ अरा॑तय॒ प्रेयम॑गाद्धि॒षणा॑ ब॒र्॒हिरच्छ॒ मनु॑ना कृ॒ता स्व॒धया॒ वित॑ष्टा॒ त आव॑हन्ति क॒वय॑ पु॒रस्ता᳚द्दे॒वेभ्यो॒ जुष्ट॑मि॒ह ब॒र्॒हिरा॒सदे॑ दे॒वाना᳚म्परिषू॒तम॑सि व॒र्॒षवृ॑द्धमसि॒ देव॑बर्‌हि॒र्मा त्वा॒ऽन्वङ्मा ति॒र्यक्पर्व॑ ते राध्यासमाच्छे॒त्ता ते॒ मा रि॑ष॒न्देव॑बर्‌हिश्श॒तव॑ल्‌शँ॒व्वि रो॑ह स॒हस्र॑वल्‌शाः [2]</description>
    </item>
    
    <item>
      <title>संहितायाः क्रमपाठः</title>
      <link>file:///storage/emulated/0/notesData/saMskAra/mantraH/sangrahAH/taittirIyA/saMhitA/kramapATha_saMhitA_full/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantraH/sangrahAH/taittirIyA/saMhitA/kramapATha_saMhitA_full/</guid>
      <description>उट्टङ्कितपाठः पराङ्कुशाचार्यजालक्षेत्राल् लब्धः। अध्ययनसम्पादनसौकर्याभ्याम् अत्र रक्षितः।  इ॒षे त्वा᳚ । त्वो॒र्जे । ऊ॒र्जे त्वा᳚ । त्वा॒ वा॒यवः॑ । वा॒यव॑स्स्थ । स्थो॒पा॒यवः॑ । उ॒पा॒यव॑स्स्थ । उ॒पा॒यव॒ इत्यु॑प-आ॒यवः॑ । स्थ॒ दे॒वः । दे॒वो वः॑ । व॒स्स॒वि॒ता । स॒वि॒ता प्र । प्राऽर्प॑यतु । अ॒र्प॒य॒तु॒ श्रेष्ठ॑तमाय । श्रेष्ठ॑तमाय॒ कर्म॑णे । श्रेष्ठ॑तमा॒येति॒ श्रेष्ठ॑-त॒मा॒य॒ । कर्म॑ण॒ आ । आ प्या॑यध्वम् । प्या॒य॒ध्व॒म॒घ्नि॒याः॒ । अ॒घ्नि॒या॒ दे॒व॒भा॒गम् । दे॒व॒भा॒गमूर्ज॑स्वतीः । दे॒व॒भा॒गमिति॑ देव-भा॒गम् । ऊर्ज॑स्वती॒ पय॑स्वतीः । पय॑स्वती प्र॒जाव॑तीः । प्र॒जाव॑तीरनमी॒वाः । प्र॒जाव॑ती॒रिति॑ प्र॒जा-व॒तीः॒ । अ॒न॒मी॒वा अ॑य॒ख्ष्माः । अ॒य॒ख्ष्मा मा । मा वः॑ । व॒स्स्ते॒नः । स्ते॒न ई॑शत । ई॒श॒त॒ मा । माऽघशꣳ॑सः । अ॒घशꣳ॑सो रु॒द्रस्य॑ । अ॒घशꣳ॑स॒ इत्य॒घ-श॒ꣳ॒सः॒ । रु॒द्रस्य॑ हे॒तिः । हे॒ति परि॑ । परि॑ वः । वो॒ वृ॒ण॒क्तु॒ । वृ॒ण॒क्तु॒ ध्रु॒वाः । ध्रु॒वा अ॒स्मिन्न् । अ॒स्मिन्गोप॑तौ । गोप॑तौ स्यात । गोप॑ता॒विति॒ गो-प॒तौ॒ । स्या॒त॒ ब॒ह्वीः । ब॒ह्वीर्यज॑मानस्य । यज॑मानस्य प॒शून् । प॒शून्पा॑हि । पा॒हीति॑ पाहि ॥ (1) ॥1॥</description>
    </item>
    
    <item>
      <title>संहितायाः पदपाठः</title>
      <link>file:///storage/emulated/0/notesData/saMskAra/mantraH/sangrahAH/taittirIyA/saMhitA/padapATha_saMhitA_full/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantraH/sangrahAH/taittirIyA/saMhitA/padapATha_saMhitA_full/</guid>
      <description>उट्टङ्कितपाठः पराङ्कुशाचार्यजालक्षेत्राल् लब्धः। अध्ययनसम्पादनसौकर्याभ्याम् अत्र रक्षितः।  1A । इ॒षे । त्वा॒ । ऊ॒र्जे । त्वा॒ । 2B । वा॒यवः॑ । स्थ॒ । उ॒पा॒यव॒ इत्यु॑प-आ॒यवः॑ । स्थ॒ । 3C । दे॒वः । वः॒ । स॒वि॒ता । प्रेति॑ । अ॒र्प॒य॒तु॒ । श्रेष्ठ॑तमा॒येति॒ श्रेष्ठ॑-त॒मा॒य॒ । कर्म॑णे । 4D । एति॑ । प्या॒य॒ध्व॒म्॒ । अ॒घ्नि॒याः॒ । दे॒व॒भा॒गमिति॑ देव-भा॒गम् । ऊर्ज॑स्वतीः । पय॑स्वतीः । प्र॒जाव॑ती॒रिति॑ प्र॒जा-व॒तीः॒ । अ॒न॒मी॒वाः । अ॒य॒ख्ष्माः । 5E । मा । वः॒ । स्ते॒नः । ई॒श॒त॒ । मा । अ॒घशꣳ॑स॒ इत्य॒घ-श॒ꣳ॒सः॒ । 6F । रु॒द्रस्य॑ । हे॒तिः । परीति॑ । वः॒ । वृ॒ण॒क्तु॒ । 7G । ध्रु॒वाः । अ॒स्मिन्न् । गोप॑ता॒विति॒ गो-प॒तौ॒ । स्या॒त॒ । ब॒ह्वीः । 8 । यज॑मानस्य । प॒शून् । पा॒हि॒ ॥ [1]</description>
    </item>
    
  </channel>
</rss>