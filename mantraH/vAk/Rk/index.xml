<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;ऋचः on संस्कारे विश्वासटिप्पणयः</title>
    <link>file:///storage/emulated/0/notesData/saMskAra/mantraH/vAk/Rk/</link>
    <description>Recent content in &#43;ऋचः on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="file:///storage/emulated/0/notesData/saMskAra/mantraH/vAk/Rk/index.xml" rel="self" type="application/rss+xml" />
    
    
    <item>
      <title>आयातु वरदा</title>
      <link>file:///storage/emulated/0/notesData/saMskAra/mantraH/vAk/Rk/AyAtu_varadA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantraH/vAk/Rk/AyAtu_varadA/</guid>
      <description>आया॑तु॒ वर॑दा दे॒वी॒
अ॒क्षरं॑ ब्रह्म॒संमि॑तम् ।
गा॒य॒त्री॑ञ् छन्द॑सां मा॒तेदं
ब्र॑ह्म जु॒षस्व॑ नः ।</description>
    </item>
    
    <item>
      <title>उत्तमे शिखरे</title>
      <link>file:///storage/emulated/0/notesData/saMskAra/mantraH/vAk/Rk/uttame_shikhare/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantraH/vAk/Rk/uttame_shikhare/</guid>
      <description>उ॒त्तमे॑ शिख॑रे दे॒वी॒
भू॒म्यां प॑र्वत॒मूर्ध॑नि ।
ब्रा॒ह्म॒णे॑भ्यो ह्य॑नुज्ञा॒न॒ङ्
ग॒च्छ दे॑वि य॒थासु॑खम् । (45)</description>
    </item>
    
    <item>
      <title>देवीं वाचम्</title>
      <link>file:///storage/emulated/0/notesData/saMskAra/mantraH/vAk/Rk/devIm_vAcham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantraH/vAk/Rk/devIm_vAcham/</guid>
      <description>दे॒वीं वाच॑म् अजनयन्त दे॒वाः । तां वि॒श्वरू॑पाः प॒शवो॑ वदन्ति ।
सा नो॑ म॒न्द्रेष॒म् ऊर्जं॒ दुहा॑ना । धे॒नुर् वाग् अ॒स्मान् उप॒सुष्टु॒तैतु॑ ।
यद् वाग् वद॑न्त्य् अविचेत॒नानि॑ । राष्ट्री॑ दे॒वानां॑ निष॒साद॑ म॒न्द्रा +++(अस्मत्कर्मणि)+++।
चत॑स्र॒ +++(दिग्देवताः)+++ ऊर्जं॑ दुदुहे॒ पयाँ॑सी । क्व॑स्विदस्याः पर॒मं ज॑गाम ।
अ॒न॒न्ताम् अन्ता॒द् अधि॒ निर्मि॑तां म॒हीम् । यस्यां॑ दे॒वा अ॑दधु॒र् भोज॑नानि +++(होममन्त्रैरश्नन्ति)+++।
एका॑क्षरां द्वि॒पदा॒ँ॒ षट्॑पदां च । वाचं॑ दे॒वा उप॑जीवन्ति॒ विश्वे॑ ।
वाचं॑ दे॒वा उप॑जीवन्ति॒ विश्वे॑। वाचं॑ गन्ध॒र्वाः प॒शवो॑ मनु॒ष्याः॑ ।</description>
    </item>
    
    <item>
      <title>मेधा देवी</title>
      <link>file:///storage/emulated/0/notesData/saMskAra/mantraH/vAk/Rk/medhA_devI/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantraH/vAk/Rk/medhA_devI/</guid>
      <description>तैत्तिरीयारण्यके महानारायणोपनिषदि 3.6.39.1। सायणो ऽत्र आन्ध्रपाठमवलम्बमानः, भास्करो द्राविडपाठमवलम्बमानो ऽत्र।
मे॒धा दे॒वी जु॒षमा॑णा न॒ आगा॑द्
वि॒श्वाची॑+++(=विश्वमनक्तीति)+++ भ॒द्रा सु॑मन॒स्यमा॑ना +++(=सुमनः कामयन्ती)+++ ।
त्वया॒ जुष्टा॑ नु॒दमा॑ना दु॒रुक्ता॑न्
बृ॒हद् व॑देम वि॒दथे॑+++(=यज्ञे)+++) सु॒वीराः॑ ।।
त्वया॒ जुष्ट॑ ऋ॒षिर् भ॑वति देवि॒
त्वया॒ ब्रह्मा॑ ऽऽग॒तश्री॑र् उ॒त त्वया॑ ।
त्वया॒ जुष्ट॑श् चि॒त्रव्ँ वि॑न्दते वसु॒
सा नो॑ जुषस्व॒ द्रवि॑णेन मेधे । (54)
+++(द्रवि॑णो न मेधे इति पाठान्तरम्।)+++
मे॒धां म॒ इन्द्रो॑ ददातु
मे॒धान् दे॒वी सर॑स्वती ।
मे॒धां मे॑ अ॒श्विनौ॑ दे॒वाव्
आध॑त्तां॒ पुष्क॑रस्रजा । (55)</description>
    </item>
    
    <item>
      <title>श्रद्धा-सूक्तम्</title>
      <link>file:///storage/emulated/0/notesData/saMskAra/mantraH/vAk/Rk/shraddhA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mantraH/vAk/Rk/shraddhA/</guid>
      <description>श्र॒द्धया॒ऽग्निस्समि॑ध्यते । श्र॒द्धया॑ विन्दते ह॒विः ।
श्र॒द्धां भग॑स्य मू॒र्धनि॑ । वच॒सा वे॑दयामसि ।
प्रि॒य२ꣳ श्र॑द्धे॒ दद॑तः । प्रि॒य२ꣳ श्र॑द्धे॒ दिदा॑सतः ।
प्रि॒यं भो॒जेषु॒ यज्व॑सु, इ॒दं म॑ उदि॒तङ् कृ॑धि ।
यथा॑ दे॒वा असु॑रेषु । श्र॒द्धामु॒ग्रेषु॑ चक्रि॒रे ।
ए॒वं भो॒जेषु॒ यज्व॑सु । अ॒स्माक॑मुदि॒तङ्कृ॑धि ।
श्र॒द्धान्दे॑वा॒ यज॑मानाः । वा॒युगो॑पा॒ उपा॑सते ।
श्र॒द्धाꣳ हृ॑द॒य्य॑या ऽऽकू॑त्या । श्र॒द्धया॑ हूयते ह॒विः ।
श्र॒द्धां प्रा॒तर्ह॑वामहे । श्र॒द्धां म॒ध्यन्दि॑नं॒ परि॑ ।
श्र॒द्धाꣳ सूर्य॑स्य नि॒म्रुचि॑ । श्रद्धे॒ श्रद्धा॑पये॒ह मा॑ ।</description>
    </item>
    
  </channel>
</rss>