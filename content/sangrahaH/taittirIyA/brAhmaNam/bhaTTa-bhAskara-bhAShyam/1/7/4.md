

### मन्त्रः
दे॒व॒सु॒वामे॒तानि॑ ह॒वीꣳषि॑ भवन्त्य् ए॒ताव॑न्तो॒ वै दे॒वानाꣳ॑ स॒वाः ।

####  टीका
1 देवसुवामित्यादि ॥ एतान्यभिषेचनीयेऽग्नीषोमीयस्य पशुपुरोडाशस्यानुनिर्वाप्याणि अष्टौ हवींषि । देवासुवां 'अग्नये गृहपतये' इत्याम्नातानाम् । एतावन्तो हि देवानां मध्ये सवा ऐश्वर्यस्यानुज्ञातारः । सौतेः पचाद्यच् । यद्वा - सववन्तः, मत्वर्थीयो लुप्यते । तद्धेतुत्वात्ताच्छब्द्यम् ।
### मन्त्रः
त ए॒वास्मै॑ स॒वान्प्रय॑च्छन्ति । त ए॑नꣳ सुवन्ते ।

####  टीका
त एवास्मै सवान् ऐश्वर्याणि प्रयच्छन्ति । ते एवैनं सुवन्ते । 'वा छन्दसि'इत्यन्तोदात्तत्वम् । सुवन्ते ईश्वरमनुजानन्ति ॥

### मन्त्रः
अ॒ग्निरे॒वैन॑ङ्गृ॒हप॑तीनाꣳ सुवते । सोमो॒ वन॒स्पती॑नाम् +++(सुवते )+++। रु॒द्रᳶ प॑शू॒नाम् +++(सुवते )+++। बृह॒स्पति॑र्वा॒चाम् +++(सुवते )+++। इन्द्रो᳚ ज्ये॒ष्ठाना᳚म् +++(सुवते )+++। मि॒त्रस्स॒त्याना᳚म्+++(सुवते )+++ ॥24॥  
वरु॑णो॒ धर्म॑पतीनाम् +++(सुवते )+++।
####  टीका
2 कः कस्येत्याह - अग्निरेवेत्यादि ॥ गृहपतीनामीश्वरमेनमनुजानात्यग्निः । सोमो वनस्पतीनामिति ।
### मन्त्रः
ए॒तदे॒व सर्व॑म्भवति । स॒वि॒ता त्वा᳚ प्रस॒वानाꣳ॑ सुवता॒मिति॒ हस्त॑ङ्गृह्णाति॒ प्रसू᳚त्यै ।
ये दे॑वा देव॒स्सुव॒स्स्थेत्या॑ह  य॒था॒य॒जुरे॒वैतत् ।
####  टीका
एतदेवेति । एतत्सर्वमवितथं भवत्येव । तत्सर्वमैश्वर्यं यजमानः प्राप्तोत्येव ।

देवत्वमैश्वर्यविशेषं यजमानस्यानुजानन्तीति देवसुवोऽग्न्यादयः ॥

### मन्त्रः
"म॒ह॒ते ख्ष॒त्राय॑ मह॒त आधि॑पत्याय मह॒ते जान॑राज्या॒य "इत्या॑ह, + आ॒शिष॑मे॒वैतामाशा᳚स्ते ।

"ए॒ष वो॑ भरता॒ राजा॒ सोमो॒ऽस्माक॑म्ब्राह्म॒णाना॒ꣳ॒ राजा" इत्या॑ह , तस्मा॒थ्सोम॑राजानो ब्राह्म॒णाः ।

"प्रति॒ त्यन्नाम॑ रा॒ज्यम॑धा॒यि" इत्या॑ह ,रा॒ज्यमे॒वास्मि॒न्प्रति॑दधाति ।

"स्वान्त॒नुव॒व्ँवरु॑णो अशिश्रे॒द् " इत्या॑ह, वरुणस॒वमे॒वाव॑रुन्धे ।

"शुचे᳚र्मि॒त्रस्य॒ व्रत्या॑ अभू॒म "इत्या॑ह शुचि॑मे॒वैन॒व्व्रँत्य॑ङ्करोति ।

"अम॑न्महि मह॒त ऋ॒तस्य॒ नाम" इत्या॑ह, म॒नु॒त ए॒वैन᳚म् ।

"सर्वे॒ व्राता॒ वरु॑णस्याभूव॒न्न्" इत्या॑ह,  सर्व॑व्रातमे॒वैन॑ङ्करोति ।

"वि मि॒त्र एवै॒ररा॑तिमतारी॒त्" इत्या॑ह , अरा॑तिमै॒वैन॑न्तारयति ।

"असू॑षुदन्त य॒ज्ञिया॑ ऋ॒तेना "इत्या॑ह , स्व॒दय॑त्ये॒वैन᳚म् ।

"व्यु॑ त्रि॒तो ज॑रि॒माण॑न्न आन॒ट् " इत्या॑ह, + आयु॑रे॒वास्मि॑न्दधाति ।

द्वाभ्या॒व्ँविमृ॑ष्टे । द्वि॒पाद्यज॑मान॒ᳶ प्रति॑ष्ठित्यै ।

अ॒ग्नी॒षो॒मीय॑स्य॒ चैका॑दशकपालस्य देवसु॒वाञ्च॑ ह॒विषा॑म॒ग्नये᳚ स्विष्ट॒कृते॑ स॒मव॑द्यति । दे॒वता॑भिरे॒वैन॑मुभ॒यत॒ᳶ परि॑गृह्णाति ।

####  टीका
3 पशुपुरोडाशस्विष्टकृतः अग्नीषोमीयस्य चेत्यादि समवद्यति अग्नीषोमीयतंत्रत्वमेतेन देवसुवां दर्शयति ॥

### मन्त्रः
वि॒ष्णु॒क्र॒मान्क्र॑मते , विष्णु॑रे॒व भू॒त्वेमाल्ँ लो॒कान॒भिज॑यति ॥27॥  

####  टीका
4 विष्णुक्रमानिति ॥ 'विष्णोः क्रमोसि विष्णोः क्रान्तमसि' इत्यादिना ॥


इति सप्तमे चतुर्थोऽनुवाकः ॥  
