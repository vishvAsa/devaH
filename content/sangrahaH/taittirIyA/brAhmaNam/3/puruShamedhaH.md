---
title: पुरुषमेधः
unicode_script: devanagari

practice_weight: 0
---

[अत्र](https://archive.org/stream/ASS037TaittiriyaBrahmanamWithSayanabhashyaPart1NarayanasastriGodbole1934/ASS_037_Taittiriya_Brahmanam_with_Sayanabhashya_Part_2_-_Narayanasastri_Godbole_1898#page/n351/mode/2up) सायणः।

ब्रह्म॑णे +++(देवाय)+++ ब्राह्म॒णमाल॑भते । क्ष॒त्त्राय॑ राज॒न्य॑म् । म॒रुद्भ्यो॒ वैश्य॑म् । तप॑से शू॒द्रम् । तम॑से॒ तस्क॑रम् । नार॑काय +++(=नरकस्वामिने)+++ वीर॒हण॑म् । पा॒प्मने॑ क्ली॒बम् । आ॒क्र॒याय॑+++(=तदभिमानिदेवाय)+++ +अ॒यो॒गूम् +++(=लोहकार्मिकम्)+++ । कामा॑य पुꣳश्च॒लूम् +++(=पुंश्चलीम्)+++ । अति॑क्रुष्टाय माग॒धम् ।। 1 ।।

गी॒ताय॑ सू॒तम् । नृ॒त्ताय॑ शैलू॒षम्+++(=भार्यां नृत्याय प्रेषयित्वा यो जीवति)+++ । धर्मा॑य सभाच॒रम् । न॒र्माय॑ +++(=विनोदाभिमानिने)+++ रे॒भम् +++(=चाटूक्तिकुशलम्)+++ । नरि॑ष्ठायै+++(=परतन्त्राभिमानिनी)+++ भीम॒लम् +++(=भीरुं चपलाक्षम्)+++। हसा॑य॒ कारि॑म् +++(=नृत्यन्निव यो गच्छति)+++ । आ॒न॒न्दाय॑ स्त्रीष॒खम् । प्रमुदे॑ कुमारीपु॒त्रम् । मे॒धायै॑ +++(=ग्रन्थार्थधारणाभिमानिन्यै)+++ रथका॒रम् । धैर्या॑य॒ तक्षा॑णम् +++(=तक्षकम्)+++।। 2 ।।

श्रमा॑य कौला॒लम् +++(=कुम्भकारजम्)+++ । मा॒यायै॑ कार्मा॒रम् । रू॒पाय॑ मणिका॒रम् । शुभे॑ व॒पम् +++(=बीजवप्तारम्)+++। श॒र॒व्या॑या+++(=बाणलक्ष्यदेव्यै)+++ इषुका॒रम् । हे॒त्यै ध॑न्वका॒रम् । कर्म॑णे ज्याका॒रम् । दि॒ष्टाय॑ +++(=भवितव्याय)+++ रज्जुस॒र्गम् । मृ॒त्यवे॑ मृग॒युम् । अन्त॑काय श्व॒नित॑म् +++(=श्वक्रीडाजीवी)+++ ।। 3 ।।

स॒न्धये॑ जा॒रम् । गे॒हायो॑पप॒तिम्+++(=प्रज्ञातजारम्)+++ । निर्र्ऋ॑त्यै परिवि॒त्तम्+++(=ज्येष्ठात्पूर्वमेवोढभार्यम्)+++ । आर्त्यै॑ परिविविदा॒नम्+++(=ज्येष्ठाम् पूर्वं वोढुं य आग्रहङ्करोति)+++ । अरा॑ध्यै+++(=कार्यसिद्धिप्रतिमन्धक्यै)+++ दिधिषू॒+++(=द्विर् विवाहं या कृतवती)+++पति॑म् । प॒वित्रा॑य भि॒षज॑म् । प्र॒ज्ञाना॑य नक्षत्रद॒र्॒शम् । निष्कृ॑त्यै पेशस्का॒रीम्+++(=सुवर्णकारभार्याम्)+++ । बला॑योप॒दाम् +++(=अन्नमात्रप्रदानेन गृहीता)+++। वर्णा॑यानू॒रुध॑म् +++(=स्वप्रयोजनं विना यः परानुरोधेन प्रवर्तते)+++ ।। 4 ।।

न॒दीभ्य॑ᳶ पौञ्जि॒ष्टम्+++(=मत्स्यव्याधम्)+++ । ऋ॒क्षीका॑भ्यो॒+++(=शून्यस्थलीभ्यो)+++ नैषा॑दम् । पु॒रु॒ष॒व्या॒घ्राय॑ दु॒र्मद॑म् । प्र॒युद्भ्य॒ उन्म॑त्तम् । ग॒न्ध॒र्वा॒प्स॒राभ्यो॒ व्रात्य॑म् +++(=शास्त्रीयसंस्काररहितम्)+++। स॒र्प॒दे॒व॒ज॒नेभ्यो ऽप्र॑तिपदम्+++(=असंस्कारयोग्यम्)+++ । अवे॑भ्यᳶ+++(=अवनशीलेभ्यः)+++ कित॒वम् । इ॒र्यता॑या॒ +++(=अन्नयोग्यतायै)+++ अकि॑तवम् । पि॒शा॒चेभ्यो॑ +++(वंश)+++बि+++(वि)+++दल+++(=दलन)+++का॒रम्+++(=शूर्पादिस्रष्टारम्)+++ । या॒तु॒धाने॑भ्यᳵ कण्टकका॒रम् ।। 5 ।।

उ॒त्सा॒देभ्य॑ᳶ +++(=कार्यनाशिभ्यः)+++ कु॒ब्जम् । प्र॒मुदे॑ वाम॒नम् । द्वा॒र्भ्यस् स्रा॒मम्+++(=रोगिणम्)+++ । स्वप्ना॑या॒न्धम् । अध॑र्माय बधि॒रम् । सं॒ज्ञाना॑य स्मरका॒रीम्+++(~ मन्त्रादिभिस् स्मरं कामं योत्पादयेत्)+++ । प्र॒का॒मोद्या॑य  +उप॒सद॑म् । आ॒शि॒क्षायै॑ +++(=अल्पपरिचयाय)+++ प्र॒श्निन॑म् । उ॒प॒शि॑क्षाया॑ +++(विषयस्याल्पपरिचयः)+++ अभिप्र॒श्निन॑म् +++(=प्रश्नस्योपरि पृच्छकम्)+++। म॒र्यादा॑यै प्रश्नविवा॒कम्+++(=प्रश्नोत्तरविवेकवचनपटुम्)+++ ।। 6 ।।

ऋत्यै॑ +++(=चौर्यात्परं चोरगतिः, तस्यै)+++ स्ते॒नहृ॑दयम् । वैर॑हत्याय॒ पिशु॑नम् । विवि॑त्त्यै+++(=विशिष्टलाभदेव्यै)+++ क्ष॒त्तार॑म्+++(=सारथिम्)+++ । औप॑द्रष्टाय +++(राजधनावेक्षकाय)+++ सङ्ग्रही॒तार॑म् । बला॑यानुच॒रम् । भू॒म्ने प॑रिष्क॒न्दम् +++(=परिचारकम्)+++ । प्रि॒याय॑ प्रियवा॒दिन॑म् । अरि॑ष्ट्या+++(=अहिंसाभिमानिन्यै)+++ अश्वसा॒दम्+++(=अश्वरोहिणम्)+++ । मेधा॑य+++(=यज्ञाय)+++ वासᳶ-पल्पू॒लीम्+++(=शोधयित्रीम्)+++ । प्र॒का॒माय॑ +++(वस्त्र-)+++रजयि॒त्रीम् ।। 7 ।।

भायै॑+++(=दीप्त्यै)+++ दार्वाहा॒रम्+++(=इन्धनाहारम्)+++ । प्र॒भाया॑ आग्ने॒न्धम् । नाक॑स्य +++(ऊर्ध्व-)+++पृ॒ष्ठाया॑भिषे॒क्तार॑म् । ब्र॒ध्नस्य॑+++(=सूर्यस्य)+++ वि॒ष्टपा॑य+++(=लोकाय)+++ पात्र-निर्णे॒गम्+++(=शोधकम्)+++ । दे॒व॒लो॒काय॑ +++(वैर-)+++पेशि॒तार॑म् । म॒नु॒ष्य॒लो॒काय॑ +++(वैर-)+++प्रकरि॒तार॑म् । सर्वे॑भ्यो लो॒केभ्य॑ +++(वैर-)+++उपसे॒क्तार॑म्+++(=शमयितारम्)+++ । अव॑र्त्यै+++(=कृच्छ्राय)+++ व॒धायो॑पमन्थि॒तार॑म् +++(वैरस्य)+++ । सु॒व॒र्गाय॑ लो॒काय॑ भाग॒दुघ॑म् । वर्षि॑ष्ठाय॒+++(=अतिप्रवृद्धाय)+++ नाका॑य +++(भोजन-)+++परिवे॒ष्टार॑म् ।। 8 ।।

अर्मे॑भ्यो+++(=गतिविशेषाय)+++ हस्ति॒पम् । ज॒वाया॑श्व॒पम् । पुष्ट्यै॑ गोपा॒लम् । तेज॑सेऽजपा॒लम् । वी॒र्या॑याविपा॒लम् । इरा॑यै+++(=अन्नाय)+++ की॒नाश॑म्+++(=कर्षकम्)+++ । की॒लाला॑य+++(=जलाय)+++ सुराका॒रम् । भ॒द्राय॑ गृह॒पम् । श्रेय॑से वित्त॒धम् । अध्य॑क्षायानुक्ष॒त्तार॑म्+++(=सारथेरनुसारिणम्)+++ ।। 9 ।।

म॒न्यवे॑ ऽयस्ता॒पम् । क्रोधा॑य निस॒रम्+++(=निःसारकम्)+++ । शोका॑याभिस॒रम्+++(=रथस्य पुरतो गन्तारम्)+++ । उ॒त्कू॒ल॒+++(अधिकलाभ)+++-वि॒कू॒ला+++(न्यूनलाभा)+++भ्या॑न् त्रि॒स्थिन॑म् । योगा॑य यो॒क्तार॑म् । क्षेमा॑य विमो॒क्तार॑म् । वपु॑षे मानस्कृ॒तम्+++(=मनस्कृत्सूनुम्)+++ । शीला॑याञ्जनीका॒रम्+++(=अञ्जनेनालङ्कर्तारम्)+++ । निर्र्ऋ॑त्यै कोशका॒रीम्+++(=लोहाध्मानकरीम् खड्गकोशकरीं वा)+++ । य॒माया॒सूम्+++(=वन्ध्याम्)+++ ।। 10 ।।

य॒म्यै॑ यम॒+++(युगल)+++सूम् । अथ॑र्व॒भ्यो ऽव॑तोकाम्+++(=गर्भस्राविणीम्)+++ । स॒व्वँ॒त्स॒राय॑ पर्या॒रिणी॑म्+++(=प्रसवकालातिक्रमेण सूते या)+++ । प॒रि॒व॒त्स॒राय+++(=द्वितीयाब्दः)+++ + अवि॑जाताम्+++(=द्वितीयप्रसवरहिताम्)+++ । इ॒दा॒व॒त्स॒राय॑+++(=तृतीयाब्दाय)+++ अप॒स्कद्+++(=गर्भपाकात् पूर्वं प्रसवस्य बाधनम्, तस्मिन्)+++-व॑रीम्+++(=कुशलाम्)+++ । इ॒द्व॒त्स॒राय+++(=चतुर्थाब्दाय)+++ +अ॒तीत्व॑रीम्+++(=प्रसवकालात्ययशीलाम्)+++ । व॒त्स॒राय॒+++(=पञ्चमाब्दाय)+++ विज॑र्जराम्+++(=अप्रसूत्यैव जीर्णाम्)+++ । स॒र्व॒न्त्स॒राय॒+++(=?)+++ पलि॑क्नीम्+++(=प्रथमे वयस्येव पलिताङ्गीम्)+++ । वना॑य वन॒पम् । अ॒न्यतो॑रण्याय दाव॒+++(=अरण्याग्नि)+++पम् ।। 11 ।।

सरो॑भ्यो धैव॒रम् । वेश॑न्ताभ्यो॒ दाश॑म् । उ॒प॒स्थाव॑रीभ्यो॒ बैन्द॑म् । न॒ड्व॒लाभ्य॑श्शौष्क॒लम् । पा॒र्या॑य कैव॒र्तम् । अ॒वा॒र्या॑य मार्गा॒रम् । ती॒र्थेभ्य॑ आ॒न्दम् । विष॑मेभ्यो मैना॒लम् । स्वने॑भ्य॒ᳶ पर्ण॑कम् । गुहा॑भ्य॒ᳵ किरा॑तम् । सानु॑भ्यो॒ जम्भ॑कम् । पर्व॑तेभ्य॒ᳵ किंपू॑रुषम् ।। 12 ।।

प्र॒ति॒श्रुत्का॑या ऋतु॒लम् । घोषा॑य भ॒षम् । अन्ता॑य बहुवा॒दिन॑म् । अ॒न॒न्ताय॒ मूक॑म् । मह॑से वीणावा॒दम् । क्रोशा॑य तूणव॒ध्मम् । आ॒क्र॒न्दाय॑ दुन्दुभ्याघा॒तम् । अ॒व॒र॒स्प॒राय॑ शङ्ख॒ध्मम् । ऋ॒भुभ्यो॑जिनसन्धा॒यम् । सा॒ध्येभ्य॑श्चर्म॒म्णम् । ।। 13 ।।

बी॒भ॒थ्सायै॑ पौल्क॒सम् । भूत्यै॑ जागर॒णम् । अभू॑त्यै स्वप॒नम् । तु॒लायै॑ वाणि॒जम् । वर्णा॑य हिरण्यका॒रम् । विश्वे॑भ्यो दे॒वेभ्य॑स्सिध्म॒लम् । प॒श्चा॒द्दो॒षाय॑ ग्ला॒वम् । ऋत्यै॑ जनवा॒दिन॑म् । व्यृ॑द्ध्या अपग॒ल्भम् । स॒ꣳ॒श॒राय॑ प्र॒च्छिद॑म् ।। 14 ।।

हसा॑य पु२ꣳश्च॒लूमा ल॑भते । वी॒णा॒वा॒दङ्गण॑कङ्गी॒ताय॑ । याद॑से शाबु॒ल्याम् । न॒र्माय॑ भद्रव॒तीम् । तू॒ण॒व॒ध्मङ्ग्रा॑म॒ण्यं॑ पाणिसङ्घा॒तन्नृ॒त्ताय॑ । मोदा॑यानु॒क्रोश॑कम् । आ॒न॒न्दाय॑ तल॒वम् ।। 15 ।।

अ॒क्ष॒रा॒जाय॑ कित॒वम् । कृ॒ताय॑ सभा॒विन॑म् । त्रेता॑या आदिनवद॒र्॒शम् । द्वा॒प॒राय॑ बहि॒स्सद॑म् । कल॑ये सभास्था॒णुम् । दु॒ष्कृ॒ताय॑ च॒रका॑चार्यम् । अध्व॑ने ब्रह्मचा॒रिण॑म् । पि॒शा॒चेभ्य॑स्सैल॒गम् । पि॒पा॒सायै॑ गोव्य॒च्छम् । निर्ऋ॑त्यै गोघा॒तम् । क्षु॒धे गो॑विक॒र्तम् । क्षु॒त्तृ॒ष्णाभ्या॒न्तम् । यो गाव्ँ वि॒कृन्त॑न्तं मा॒ꣳ॒सं भिक्ष॑माण उप॒तिष्ठ॑ते ।। 16 ।।

भूम्यै॑ पीठस॒र्पिण॒मा ल॑भते । अ॒ग्नयेऽꣳ॑स॒लम् । वा॒यवे॑ चाण्डा॒लम् । अ॒न्तरि॑क्षाय वꣳशन॒र्तिन॑म् । दि॒वे ख॑ल॒तिम् । सूर्या॑य हर्य॒क्षम् । च॒न्द्रम॑से मिर्मि॒रम् । नक्ष॑त्रेभ्यᳵ कि॒लास॑म् । अह्ने॑ शु॒क्लं पि॑ङ्ग॒लम् । रात्रि॑यै कृ॒ष्णं पि॑ङ्गा॒क्षम् ।। 17 ।।

वा॒चे पुरु॑ष॒मा ल॑भते । प्रा॒णम॑पा॒नव्व्ँ या॒नमु॑दा॒नꣳ स॑मा॒नन्तान् वा॒यवे॑ । सूर्या॑य॒ चक्षु॒रा ल॑भते । मन॑श्च॒न्द्रम॑से । दि॒ग्भ्यश्श्रोत्र॑म् । प्र॒जाप॑तये॒ पुरु॑षम् ।। 18 ।।

अथै॒तान् अरू॑पेभ्य॒ आल॑भते - अति॑ह्रस्व॒म् अति॑दीर्घम् । अति॑कृश॒म् अत्यꣳ॑सलम् । अति॑शुक्ल॒म् अति॑कृष्णम् । अति॑श्लक्ष्ण॒म् अति॑लोमशम् । अति॑किरिट॒म् अति॑दन्तुरम् । अति॑मिर्मिर॒मति॑मेमिषम् । आ॒शायै॑ जा॒मिम् । प्र॒ती॒क्षायै॑ कुमा॒रीम् ।। 19 ।।

()