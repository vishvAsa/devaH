---
title: ०६ व्रीहिपेषणम्

---

____
+++(कृष्णाजिनम् अवधूनोति)+++  
अव॑धूत॒ꣳ॒ रख्षोऽव॑धूता॒ अरा॑त॒यः ।
____
+++(कृष्णाजिनमवस्तृणाति)+++  
अदि॑त्या॒स् त्वग॑सि ।  
प्रति॑ +++(तादृशीं)+++ त्वा॒+++(ं)+++ पृ॒थि॒वी +++(स्वस्या उपरि)+++ वे᳚त्तु ।
____
+++(शम्यां निदधाति)+++  
दि॒वस् स्क॑म्भ॒निर्+++(=धारयित्र्य्)+++ अ॑सि ।

प्रति॒ त्वा ऽदि॑त्या॒स् त्वग् +++(स्वस्या उपरि)+++ वे᳚त्तु ।
+++('द्यावापृथिवी सहास्ताम्' (तै.ब्रा. 3.2.6) इत्यादि ब्राह्मणम् ॥)+++
____
+++(शम्यायां दृषदमत्यादधाति)+++  
+++(हे दृषत्!)+++ धि॒षणा॑+++(=धृष्टा = लवने समर्था)+++ ऽसि पर्व॒त्या +++(पर्वतमर्हतीति)+++ ।  
प्रति॑ त्वा दि॒वस् स्क॑म्भ॒निर् +++(शम्या)+++ वे᳚त्तु ।
____
+++(दृषद्युपलामत्यादधति)+++  
+++(उपले!)+++ धि॒षणा॑ऽसि पा॒र्व॒ते॒यी ।  
प्रति॑ त्वा पर्व॒तिर् +++(=परिपूर्णा शिला = दृषत्)+++ वे᳚त्तु ।
____
+++(पुरोडाशीयानधिवपति)+++  
दे॒वस्य॑ त्वा सवि॒तुᳶ प्र॑स॒वे᳚ऽश्विनो᳚र्बा॒हुभ्या᳚म्पू॒ष्णो हस्ता᳚भ्या॒मधि॑वपामि।  
धा॒न्य॑म्+++(=धा+यत्)+++ असि ।  
धि॒नु॒हि+++(=प्रीणय)+++ दे॒वान् ।

____
+++(पिनष्टि)+++  
प्रा॒णाय॑ त्वा +++(प्राचीनं पिनष्मि)+++।  
अ॒पा॒नाय॑ त्वा +++(प्रतीचीनं)+++।     
व्या॒नाय॑ त्वा +++(तिरश्चीनं)+++।  
____
+++(बाहू अन्ववेक्षते)+++  
दी॒र्घाम् अनु॒ प्रसि॑ति॒म्+++(=प्रबन्धम्)+++ आयु॑षे धाम्+++(=दधामि)+++  ।
____
+++(कृष्णाजिने पिष्टानि प्रस्कन्दयति)+++  
दे॒वो व॑स्सवि॒ता हिर॑ण्यपाणि॒ᳶ प्रति॑ गृह्णातु ॥ [9]   

इति षष्ठोनुवाकः
