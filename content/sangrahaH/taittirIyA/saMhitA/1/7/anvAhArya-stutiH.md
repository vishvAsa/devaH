---
title: अन्वाहार्य-स्तुतिः
unicode_script: devanagari
---


दे॒वा वै यद्य॒ज्ञे ऽकु॑र्वत॒, तदसु॑रा अकुर्वत।  
ते दे॒वा ए॒तम् प्रा॑जाप॒त्यम् अ॑न्वाहा॒र्य॑म् अपश्य॒न्।  
तम् अ॒न्वाह॑रन्त। ततो॑ दे॒वा अभ॑व॒न्परासु॑रा।  
यस्यै॒वव्ँ वि॒दुषो॑ ऽन्वाहा॒र्य॑ आह्रि॒यते॒, भव॑त्या॒त्मना॒ परा॑स्य॒ भ्रातृ॑व्यो भवति।  

य॒ज्ञेन॒ वा इ॒ष्टी, प॒क्वेन॑ पू॒र्ती।  
यस्यै॒वव्ँ वि॒दुषो॑ ऽन्वाहा॒र्य॑ आह्रि॒यते॒, स त्वे॑वेष्टा॑पू॒र्ती। 


(देवा वै यद्यज्ञेऽकुर्वत तदसुरा अकुर्वत ते देवा एतम्प्राजापत्यमन्वाहार्यमपश्यन्तमन्वाहरन्त ततो देवा अभवन्परासुरा यस्यैवव्ँविदुषोऽन्वाहार्य आह्रियते भवत्यात्मना परास्य भ्रातृव्यो भवति यज्ञेन वा इष्टी पक्वेन पूर्ती यस्यैवव्ँविदुषोऽन्वाहार्य आह्रियते स त्वेवेष्टापूर्ती।)
