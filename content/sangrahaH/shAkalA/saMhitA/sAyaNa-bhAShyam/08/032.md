+++
title = "०३२"

+++


इन्द्रः। मेधातिथिः काण्वः। गायत्री।

प्र कृ॒तान्यृ॑जी॒षिणः॒ कण्वा॒ इन्द्र॑स्य॒ गाथ॑या ।  
मदे॒ सोम॑स्य वोचत ॥ ०१॥

प्र । कृ॒तानि॑ । ऋ॒जी॒षिणः॑ । कण्वाः॑ । इन्द्र॑स्य । गाथ॑या ।  
मदे॑ । सोम॑स्य । वो॒च॒त॒ ॥

यस्यनिःश्वसितंवेदा योवेदेभ्योखिलंजगत् । निर्ममेतमहंवन्दे विद्यातीर्थमहेश्वरम् ॥ १ ॥अथ षष्ठस्यतृतीयोध्यायआरभ्यते प्रकृतानीति त्रिंशदृचं द्वितीयं सूक्तम् तत्रेयमनुक्रमणिका-प्रकृतानित्रिंशन्मेधातिथिरिति । काण्वोमेधातिथिरृषिः परङ्गायत्रं प्राग्वत्सप्रेरिति परिभाषया गायत्रीछन्दः अनादेशपरिभाषयेन्द्रोदेवता । महाव्रतेनिष्केवल्ये गायत्रतृचाशीतौ एतत्सूक्तम् तथैवपञ्चमार-ण्यके शौनकेनसूत्रितम्-प्रकृतान्यृजीषिण आघायेअग्निमिन्धतइति । अतिरात्रे प्रथमेपर्याये मैत्रावरुणशस्त्रे प्रकृतानीतितृचोनुरूपः । सूत्रितञ्च-प्रव-इन्द्रायमादनं प्रकृतान्यृजीषिणइति । तस्मिन्नेवशस्त्रे प्रतिश्रुतायेत्याद्याः पञ्चदशर्चः । सूत्र्यतेहि-प्रतिश्रुतायवोधृषदिति पञ्चदशेति । दशमेहनि प्रातः-सवनेअच्छावाकवादे पत्नीयजमानस्थाने प्रतिश्रुतायेतितृचः । सूत्रितञ्च-प्रतिश्रुतायवोधृषदितितृचाविति । अहीनान्तर्गतस्यातिरात्रस्य प्रथमेपर्याये होतुः पन्यइदुपगायतेत्यनुरूपः ।हे कण्वाः ऋजीषिणऋजीषवतः सोमस्य कृतानि कर्माणि इन्द्रस्य गाथया इन्द्रस्य वाचा मदे अस्य मदे संजातेसति प्रवोचत प्रब्रूत ॥ १ ॥

इन्द्रः। मेधातिथिः काण्वः। गायत्री।

यः सृबि॑न्द॒मन॑र्शनिं॒ पिप्रुं॑ दा॒सम॑ही॒शुव॑म् ।  
वधी॑दु॒ग्रो रि॒णन्न॒पः ॥ ०२॥

यः । सृबि॑न्दम् । अन॑र्शनिम् । पिप्रु॑म् । दा॒सम् । अ॒ही॒शुव॑म् ।  
वधी॑त् । उ॒ग्रः । रि॒णन् । अ॒पः ॥

यइन्द्र उग्रःउद्रूर्णस्तेजस्वीवा सोऽपउदकानि रिणन् प्रेरयन् सृबिन्दनामकं शत्रुं अनर्शनिमनर्शनामकं पिप्रुं पिप्रुनामकंच दासंच अहीशुवंच शत्रुं वधी- त् अवधीज्जघान ॥ २ ॥

इन्द्रः। मेधातिथिः काण्वः। गायत्री।

न्यर्बु॑दस्य वि॒ष्टपं॑ व॒र्ष्माणं॑ बृह॒तस्ति॑र ।  
कृ॒षे तदि॑न्द्र॒ पौंस्य॑म् ॥ ०३॥

नि । अर्बु॑दस्य । वि॒ष्टप॑म् । व॒र्ष्माण॑म् । बृ॒ह॒तः । ति॒र॒ ।  
कृ॒षे । तत् । इ॒न्द्र॒ । पौंस्य॑म् ॥

हे इन्द्र बृहतोमहतोर्बुदस्य मेघस्य वर्ष्माणमुदकस्य वारकं विष्टपं स्थानं नितिर विध्य तत्प्रसिद्धं पौंस्यं व्रतं चकृषे कुरु ॥ ३ ॥

इन्द्रः। मेधातिथिः काण्वः। गायत्री।

प्रति॑ श्रु॒ताय॑ वो धृ॒षत्तूर्णा॑शं॒ न गि॒रेरधि॑ ।  
हु॒वे सु॑शि॒प्रमू॒तये॑ ॥ ०४॥

प्रति॑ । श्रु॒ताय॑ । वः॒ । धृ॒षत् । तूर्णा॑शम् । न । गि॒रेः । अधि॑ ।  
हु॒वे । सु॒ऽशि॒प्रम् । ऊ॒तये॑ ॥

हे स्तोतारोवोयुष्माकं श्रुताय स्तुतीनां श्रवणाय रक्षणायच धृषच्छत्रून् धृषन्तं सुशिप्रं सुहनुमिन्द्रं प्रति हुवे ह्वयामि । तूर्णाशं न यथा घर्मेभितप्तःपु- मान् तूर्णाशमुदकम् । तथा चयास्कःतूर्णाशमुदकंभवति तूर्णमश्नुतेति । गिरेरधि मेघं प्रति ह्वयति । पर्वतः गिरिरिति मेघनामसुपाठात् तद्वदित्यर्थः । किमर्थं ऊतये रक्षणाय ॥ ४ ॥

इन्द्रः। मेधातिथिः काण्वः। गायत्री।

स गोरश्व॑स्य॒ वि व्र॒जं म॑न्दा॒नः सो॒म्येभ्यः॑ ।  
पुरं॒ न शू॑र दर्षसि ॥ ०५॥

सः । गोः । अश्व॑स्य । वि । व्र॒जम् । म॒न्दा॒नः । सो॒म्येभ्यः॑ ।  
पुर॑म् । न । शू॒र॒ । द॒र्ष॒सि॒ ॥

हे शूरेन्द्र सः प्रसिद्धः त्वं मन्दानोमोदमानः गोरश्वस्यचव्रजं निवासस्थानं सोम्येभ्यः सोमार्हेभ्यः पुरन्न शत्रूणां नगरमिव विदर्षसि विवृतद्वारं करो- षि ॥ ५ ॥

इन्द्रः। मेधातिथिः काण्वः। गायत्री।

यदि॑ मे रा॒रणः॑ सु॒त उ॒क्थे वा॒ दध॑से॒ चनः॑ ।  
आ॒रादुप॑ स्व॒धा ग॑हि ॥ ०६॥

यदि॑ । मे॒ । र॒रणः॑ । सु॒ते । उ॒क्थे । वा॒ । दध॑से । चनः॑ ।  
आ॒रात् । उप॑ । स्व॒धा । आ । ग॒हि॒ ॥

हे इन्द्र मे मम सुते अभिषुते सोमे उक्थे स्तोत्रेवा यदि रारणः रमसे चनोन्नं यदिच दधसे मह्यं प्रयच्छसि तर्हि आराहूरात् स्वधान्नेनोपागहि उपाग- च्छ ॥ ६ ॥

इन्द्रः। मेधातिथिः काण्वः। गायत्री।

व॒यं घा॑ ते॒ अपि॑ ष्मसि स्तो॒तार॑ इन्द्र गिर्वणः ।  
त्वं नो॑ जिन्व सोमपाः ॥ ०७॥

व॒यम् । घ॒ । ते॒ । अपि॑ । स्म॒सि॒ । स्तो॒तारः॑ । इ॒न्द्र॒ । गि॒र्व॒णः॒ ।  
त्वम् । नः॒ । जि॒न्व॒ । सो॒म॒ऽपाः॒ ॥

हे गिर्वणोगीर्भिर्वननीयेन्द्र ते तवापि वयं घ वयङ्खलु स्तोतारः स्मसि भवामः । हे सोमपाः सोमस्यपातरिन्द्र त्वं नोस्मान् जिन्व प्रीणयसि ॥ ७ ॥

इन्द्रः। मेधातिथिः काण्वः। गायत्री।

उ॒त नः॑ पि॒तुमा भ॑र संररा॒णो अवि॑क्षितम् ।  
मघ॑व॒न्भूरि॑ ते॒ वसु॑ ॥ ०८॥

उ॒त । नः॒ । पि॒तुम् । आ । भ॒र॒ । स॒म्ऽर॒रा॒णः । अवि॑ऽक्षितम् ।  
मघ॑ऽवन् । भूरि॑ । ते॒ । वसु॑ ॥

उत अपिच हे मघवन् संरराणः संरममाणस्त्वमविक्षितमविक्षीणम् पितुमन्नम् । पृक्षः पितुः रिति अन्ननामसुपाठात् । नोस्मभ्यमाभराहर ते तव वसु धनं भूरि अधिकं हि ॥ ८ ॥

इन्द्रः। मेधातिथिः काण्वः। गायत्री।

उ॒त नो॒ गोम॑तस्कृधि॒ हिर॑ण्यवतो अ॒श्विनः॑ ।  
इळा॑भिः॒ सं र॑भेमहि ॥ ०९॥

उ॒त । नः॒ । गोऽम॑तः । कृ॒धि॒ । हिर॑ण्यऽवतः । अ॒श्विनः॑ ।  
इळा॑भिः । सम् । र॒भे॒म॒हि॒ ॥

उतापिच हे इन्द्र नोस्मान् गोमतोगोमिनः कृधि कुरु अश्विनोश्वयुक्तान्कृधि हिरण्यवतोमेघवतश्च कृधि इळाभिरन्नैश्च संरभेमहि वयं संरब्धा- भवेम ॥ ९ ॥

इन्द्रः। मेधातिथिः काण्वः। गायत्री।

बृ॒बदु॑क्थं हवामहे सृ॒प्रक॑रस्नमू॒तये॑ ।  
साधु॑ कृ॒ण्वन्त॒मव॑से ॥ १०॥

बृ॒बत्ऽउ॑क्थम् । ह॒वा॒म॒हे॒ । सृ॒प्रऽक॑रस्नम् । ऊ॒तये॑ ।  
साधु॑ । कृ॒ण्वन्त॑म् । अव॑से ॥

ऊतये लोकस्य रक्षणाय सृप्रकरस्नं प्रसृतबाहुम् । करस्नौ बाहू कर्मणां प्रस्नाताराविति यास्कवचनात् । अवसे लोकस्यपालनाय साधु कृण्वन्तं साधु- कुर्वन्तं बृबदुक्थं बृहदुक्थं इन्द्रं हवामहे ह्वयामः । तथाचयास्कः-बृबदुक्थोमहदुक्थोवक्तव्यमस्माउक्थमिति ॥ १० ॥

इन्द्रः। मेधातिथिः काण्वः। गायत्री।

यः सं॒स्थे चि॑च्छ॒तक्र॑तु॒रादीं॑ कृ॒णोति॑ वृत्र॒हा ।  
ज॒रि॒तृभ्यः॑ पुरू॒वसुः॑ ॥ ११॥

यः । स॒म्ऽस्थे । चि॒त् । श॒तऽक्र॑तुः । आत् । ई॒म् । कृ॒णोति॑ । वृ॒त्र॒ऽहा ।  
ज॒रि॒तृऽभ्यः॑ । पु॒रु॒ऽवसुः॑ ॥

यः प्रसिद्धइन्द्रः संस्थे सङ्ग्रामे शतक्रतुर्बहुकर्माभवति अपिच आदनन्तरमीमिदं शत्रुवधादिकं कृणोति करोति चिदेव अयं इन्द्रोवृत्रहा शत्रूणां हन्ता- भवति । किञ्च जरितृभ्यः स्तोतृणामर्थे पुरुवसुः बहुधनोभवति न स्वार्थमित्यर्थः ॥ ११ ॥

इन्द्रः। मेधातिथिः काण्वः। गायत्री।

स नः॑ श॒क्रश्चि॒दा श॑क॒द्दान॑वाँ अन्तराभ॒रः ।  
इन्द्रो॒ विश्वा॑भिरू॒तिभिः॑ ॥ १२॥

सः । नः॒ । श॒क्रः । चि॒त् । आ । श॒क॒त् । दान॑ऽवान् । अ॒न्त॒र॒ऽआ॒भ॒रः ।  
इन्द्रः॑ । विश्वा॑भिः । ऊ॒तिऽभिः॑ ॥

शक्रः शक्तः सइन्द्रः नश्चिदस्मानप्याशकच्छक्तान्करोतु अपिचेन्द्रोदानवान्विश्वाभिः सर्वैरूतिभिःपालनैरन्तराभरः अन्तराहरःछिद्राणामापूरकश्छि- द्रापिधायित्यर्थः ॥ १२ ॥

इन्द्रः। मेधातिथिः काण्वः। गायत्री।

यो रा॒यो॒३॒॑ऽवनि॑र्म॒हान्त्सु॑पा॒रः सु॑न्व॒तः सखा॑ ।  
तमिन्द्र॑म॒भि गा॑यत ॥ १३॥

यः । रा॒यः । अ॒वनिः॑ । म॒हान् । सु॒ऽपा॒रः । सु॒न्व॒तः । सखा॑ ।  
तम् । इन्द्र॑म् । अ॒भि । गा॒य॒त॒ ॥

यइन्द्रो रायो धनस्यावनिः पालकोमहान् सर्वोत्तमः सुपारः शोभनपारणश्च भवति यश्च सुन्वतः सोमाभिषवङ्कुर्वतो यजमानस्य सखा प्रियोभवति तमिन्द्रमभिगायताभिष्टुवत । हेस्तोतारइतिशेषः ॥ १३ ॥

इन्द्रः। मेधातिथिः काण्वः। गायत्री।

आ॒य॒न्तारं॒ महि॑ स्थि॒रं पृत॑नासु श्रवो॒जित॑म् ।  
भूरे॒रीशा॑न॒मोज॑सा ॥ १४॥

आ॒ऽय॒न्तार॑म् । महि॑ । स्थि॒रम् । पृत॑नासु । श्र॒वः॒ऽजित॑म् ।  
भूरेः॑ । ईशा॑नम् । ओज॑सा ॥

आयन्तारमागन्तारं महि महान्तं पृतनासु सङ्ग्रामेषु स्थिरमचलं श्रवोजितं श्रवसाजतारं ओजसा बलेन भूरेर्बहोर्धनस्य ईशानमीश्वरमभिगाय ॥ १४ ॥

इन्द्रः। मेधातिथिः काण्वः। गायत्री।

नकि॑रस्य॒ शची॑नां निय॒न्ता सू॒नृता॑नाम् ।  
नकि॑र्व॒क्ता न दा॒दिति॑ ॥ १५॥

नकिः॑ । अ॒स्य॒ । शची॑नाम् । नि॒ऽय॒न्ता । सू॒नृता॑नाम् ।  
नकिः॑ । व॒क्ता । न । दा॒त् । इति॑ ॥

अस्येन्द्रस्य सूनृतानां शोभनानां शचीनां कर्मणां धीः शचीति कर्मनामसुपाठात् नकिर्नकश्चिन्नियन्ता नियामकः अयमिन्द्रोनदादिति नप्रयच्छ- तीति नकिर्वक्ता नकश्चिद्वदति । किन्तु सर्वोपि जनोयं प्रदातेत्येव ब्रवीतीत्यर्थः ॥ १५ ॥

इन्द्रः। मेधातिथिः काण्वः। गायत्री।

न नू॒नं ब्र॒ह्मणा॑मृ॒णं प्रा॑शू॒नाम॑स्ति सुन्व॒ताम् ।  
न सोमो॑ अप्र॒ता प॑पे ॥ १६॥

न । नू॒नम् । ब्र॒ह्मणा॑म् । ऋ॒णम् । प्रा॒शू॒नाम् । अ॒स्ति॒ । सु॒न्व॒ताम् ।  
न । सोमः॑ । अ॒प्र॒ता । प॒पे॒ ॥

प्राशूनां ये सोमं प्राश्नुवन्ति ते प्राशवस्तेषां सोमं सुन्वतां ब्रह्मणां ब्राह्मणानां ऋणं देवऋणं ननूनमस्ति नखलुविद्यते । तथाचश्रूयते-एषवाअनृणोयः पुत्री यज्वाब्रह्मचारीति । किञ्च अप्रताऽविस्तीर्णधनेन सोमोनपपे न पीयते प्रभूतधनेनैव सोमः पीयतइत्यर्थः ॥ १६ ॥

इन्द्रः। मेधातिथिः काण्वः। गायत्री।

पन्य॒ इदुप॑ गायत॒ पन्य॑ उ॒क्थानि॑ शंसत ।  
ब्रह्मा॑ कृणोत॒ पन्य॒ इत् ॥ १७॥

पन्ये॑ । इत् । उप॑ । गा॒य॒त॒ । पन्ये॑ । उ॒क्थानि॑ । शं॒स॒त॒ ।  
ब्रह्म॑ । कृ॒णो॒त॒ । पन्ये॑ । इत् ॥

हे उपगातारः पन्येइत् स्तुत्यएवेन्द्रे उपगायत उपगानं कुरुत । किच्च पन्ये स्तुत्यएवेन्द्रे उक्थानि स्तोत्राणि शंसत हे स्तोतारइतिशेषः । पन्यइत् स्तुत्यएवेन्द्रे ब्रह्मब्रह्माण्यन्नानि स्तोत्राणि कृणोत कुरुत ॥ १७ ॥

इन्द्रः। मेधातिथिः काण्वः। गायत्री।

पन्य॒ आ द॑र्दिरच्छ॒ता स॒हस्रा॑ वा॒ज्यवृ॑तः ।  
इन्द्रो॒ यो यज्व॑नो वृ॒धः ॥ १८॥

पन्यः॑ । आ । द॒र्दि॒र॒त् । श॒ता । स॒हस्रा॑ । वा॒जी । अवृ॑तः ।  
इन्द्रः॑ । यः । यज्व॑नः । वृ॒धः ॥

योवाजी बलवान् शता वीराणां शतानि सहस्रा सहस्राणि चादर्दिरदाभिमुख्येन दारयति सोयमिन्द्रः शत्रुभिरवृतः पन्यः स्तुत्योभवति यज्वनो वि- धिनेष्टवतो यजमानस्य वृधोवर्धयिताच भवति ॥ १८ ॥

इन्द्रः। मेधातिथिः काण्वः। गायत्री।

वि षू च॑र स्व॒धा अनु॑ कृष्टी॒नामन्वा॒हुवः॑ ।  
इन्द्र॒ पिब॑ सु॒ताना॑म् ॥ १९॥

वि । सु । च॒र॒ । स्व॒धाः । अनु॑ । कृ॒ष्टी॒नाम् । अनु॑ । आ॒ऽहुवः॑ ।  
इन्द्र॑ । पिब॑ । सु॒ताना॑म् ॥

हे इन्द्र आहुवः आह्वातव्यस्त्वं कृष्टानां मनुष्याणां स्वधाः हवींष्यनु सु सुष्ठु विचर । द्वितीयोनुपूरणः । सुतानामभिषुतान् सोमांश्च पिब ॥ १९ ॥

इन्द्रः। मेधातिथिः काण्वः। गायत्री।

पिब॒ स्वधै॑नवानामु॒त यस्तुग्र्ये॒ सचा॑ ।  
उ॒तायमि॑न्द्र॒ यस्तव॑ ॥ २०॥

पिब॑ । स्वऽधै॑नवानाम् । उ॒त । यः । तुग्र्ये॑ । सचा॑ ।  
उ॒त । अ॒यम् । इ॒न्द्र॒ । यः । तव॑ ॥

हे इन्द्र स्वधैनवानां स्वधैनवान् स्वभूतपयसोधेनोः संबन्धिनः सोमान् धेन्वा क्रीतानित्यर्थः । तथाचश्रूयते-धेन्वाक्रीणातीति । उतापिच यः सोमस्तु- ष्ये उदके बुसं तुग्र्येत्युदकनामसुपाठात् । सचा संसृष्ट स्तमपि सोमं पिब । उतापिच यः सोमः तवत्वदीयस्त्वामुद्दिश्य गृहीतः सोयं त्वया पातव्यइ- तिशेषः ॥ २० ॥

इन्द्रः। मेधातिथिः काण्वः। गायत्री।

अती॑हि मन्युषा॒विणं॑ सुषु॒वांस॑मु॒पार॑णे ।  
इ॒मं रा॒तं सु॒तं पि॑ब ॥ २१॥

अति॑ । इ॒हि॒ । म॒न्यु॒ऽसा॒विन॑म् । सु॒सु॒ऽवांस॑म् । उ॒प॒ऽअर॑णे ।  
इ॒मम् । रा॒तम् । सु॒तम् । पि॒ब॒ ॥

हे इन्द्र मन्युषाविणं क्रोधेन सोमं सुन्वन्तमतीह्यतिगच्छ तथोपारणे ब्राह्मणा उपेत्य यस्मिन्देशे न रमन्ते सउपारणस्तस्मिन् देशे सुषुवांसं सुन्वन्त- मतीहि इमं रातं ब्राह्मणोपद्रवरहितेदेशेस्माभिर्दत्तमिमं सुतं सोमं पिब ॥ २१ ॥

इन्द्रः। मेधातिथिः काण्वः। गायत्री।

इ॒हि ति॒स्रः प॑रा॒वत॑ इ॒हि पञ्च॒ जनाँ॒ अति॑ ।  
धेना॑ इन्द्राव॒चाक॑शत् ॥ २२॥

इ॒हि । ति॒स्रः । प॒रा॒ऽवतः॑ । इ॒हि । पञ्च॑ । जना॑न् । अति॑ ।  
धेनाः॑ । इ॒न्द्र॒ । अ॒व॒ऽचाक॑शत् ॥

हे इन्द्र धेनाः अस्मदीयाः स्तुतीः अवचाकशत् यःअपश्यत् सत्वं परावतोदूरात् आरे परावतइति दूरनामसुपाठात् तिस्रः अग्रपृष्ठपार्श्वदिशः इहि ग- च्छ अनेनाग्रतः पृष्ठतः पार्श्वतश्चेन्द्रस्यागमनमाशास्ते । अपिच जनान्मनुष्यान् अतीहि अतिगच्छ । यद्वा गन्धर्वाः पितरोदेवा असुरारक्षांसिच पञ्चजनास्तानतीहीत्यर्थः । तथाचयास्कः-गन्धर्वाः पितरोदेवा असुरा रक्षांसीत्येके चत्वारोवर्णा निषादःपच्चमइत्यौपमन्यवइति ॥ २२ ॥

इन्द्रः। मेधातिथिः काण्वः। गायत्री।

सूर्यो॑ र॒श्मिं यथा॑ सृ॒जा त्वा॑ यच्छन्तु मे॒ गिरः॑ ।  
नि॒म्नमापो॒ न स॒ध्र्य॑क् ॥ २३॥

सूर्यः॑ । र॒श्मिम् । यथा॑ । सृ॒ज॒ । आ । त्वा॒ । य॒च्छ॒न्तु॒ । मे॒ । गिरः॑ ।  
नि॒म्नम् । आपः॑ । न । स॒ध्र्य॑क् ॥

हे इन्द्र सूर्योयथा रश्मिं रश्मीन्किरणानश्वप्रग्रहान्वा विसृजति तथा मत्द्यं धनं विसृज । अपिच मे मदीयागिरः स्तुतयः सध्र्यक् सह त्वा त्वामाय- च्छन्तु निम्रमापोन यथा निम्रन्देशमापः सह परिगृह्णन्ति तद्वदित्यर्थः ॥ २३ ॥

इन्द्रः। मेधातिथिः काण्वः। गायत्री।

अध्व॑र्य॒वा तु हि षि॒ञ्च सोमं॑ वी॒राय॑ शि॒प्रिणे॑ ।  
भरा॑ सु॒तस्य॑ पी॒तये॑ ॥ २४॥

अध्व॑र्यो॒ इति॑ । आ । तु । हि । सि॒ञ्च । सोम॑म् । वी॒राय॑ । शि॒प्रिणे॑ ।  
भर॑ । सु॒तस्य॑ । पी॒तये॑ ॥

हे अध्वर्यो शिप्रिणे हनूमते वीराय शूरायेन्द्राय सोमं तु हि क्षिप्रमेवासिंच । सुतस्य सुतं सोमं पीतये पानायच भराहरच ॥ २४ ॥

इन्द्रः। मेधातिथिः काण्वः। गायत्री।

य उ॒द्नः फ॑लि॒गं भि॒नन्न्य१॒॑क्सिन्धूँ॑र॒वासृ॑जत् ।  
यो गोषु॑ प॒क्वं धा॒रय॑त् ॥ २५॥

यः । उ॒द्नः । फ॒लि॒ऽगम् । भि॒नत् । न्य॑क् । सिन्धू॑न् । अ॒व॒ऽअसृ॑जत् ।  
यः । गोषु॑ । प॒क्वम् । धा॒रय॑त् ॥

यउद्रःउदकार्थं फलिगं मेघं रैवतः फलिगइति मेघनामसुपाठात् भिनत् अभिनत् सिन्धूनपश्चान्तरिक्षात् न्यगर्वागवासृजत् । यश्च गोषु पक्कं पयोधा- रयदधारयत् सइन्द्रइत्यर्थः ॥ २५ ॥

इन्द्रः। मेधातिथिः काण्वः। गायत्री।

अह॑न्वृ॒त्रमृची॑षम और्णवा॒भम॑ही॒शुव॑म् ।  
हि॒मेना॑विध्य॒दर्बु॑दम् ॥ २६॥

अह॑न् । वृ॒त्रम् । ऋची॑षमः । औ॒र्ण॒ऽवा॒भम् । अ॒ही॒शुव॑म् ।  
हि॒मेन॑ । अ॒वि॒ध्य॒त् । अर्बु॑दम् ॥

ऋचीषमो ऋचा दीप्त्यासमइन्द्रो वृत्रं वृत्रनामकं शत्रुमहन् अहनत् जघान तथा और्णवाभमौर्णवाभनामकमहीशुवमहीशुवनामकंच शत्रुमहन् तथा हिमेन तुषारेणोदकेन वार्बुदं मेघमविध्यत् ॥ २६ ॥

इन्द्रः। मेधातिथिः काण्वः। गायत्री।

प्र व॑ उ॒ग्राय॑ नि॒ष्टुरेऽषा॑ळ्हाय प्रस॒क्षिणे॑ ।  
दे॒वत्तं॒ ब्रह्म॑ गायत ॥ २७॥

प्र । वः॒ । उ॒ग्राय॑ । निः॒ऽतुरे॑ । अषा॑ळ्हाय । प्र॒ऽस॒क्षिणे॑ ।  
दे॒वत्त॑म् । ब्रह्म॑ । गा॒य॒त॒ ॥

हे उद्गातारोवो यूयं उग्रायोद्गूर्णाय निष्टुरे शत्रून्निस्तरते अषाह्ळाय शत्रूणामभिभवित्रे प्रसक्षिणे प्रसहनशीलायेन्द्राय देवत्तं देवप्रसादलबधं ब्रह्म स्तोत्रं प्रगायत ॥ २७ ॥

इन्द्रः। मेधातिथिः काण्वः। गायत्री।

यो विश्वा॑न्य॒भि व्र॒ता सोम॑स्य॒ मदे॒ अन्ध॑सः ।  
इन्द्रो॑ दे॒वेषु॒ चेत॑ति ॥ २८॥

यः । विश्वा॑नि । अ॒भि । व्र॒ता । सोम॑स्य । मदे॑ । अन्ध॑सः ।  
इन्द्रः॑ । दे॒वेषु॑ । चेत॑ति ॥

अन्धसोद्यमानस्य सोमस्य मदे संजाते विश्वानि सर्वाणि व्रता व्रतानि कर्माणि यइन्द्रो देवेष्वभिचेतति ज्ञापयति तस्माइन्द्राय देवत्तं ब्रह्मगायतेत्यर्थः ॥ २८ ॥

इन्द्रः। मेधातिथिः काण्वः। गायत्री।

इ॒ह त्या स॑ध॒माद्या॒ हरी॒ हिर॑ण्यकेश्या ।  
वो॒ळ्हाम॒भि प्रयो॑ हि॒तम् ॥ २९॥

इ॒ह । त्या । स॒ध॒ऽमाद्या॑ । हरी॒ इति॑ । हिर॑ण्यऽकेश्या ।  
वो॒ळ्हाम् । अ॒भि । प्रयः॑ । हि॒तम् ॥

इहयज्ञे त्या तौ प्रसिद्धौ सधमाद्या सहमाद्यन्तौ हिरण्यकेश्या हिरण्यकेश्यौ हरी एतन्नामकौ अश्वौ हितं हितकरं प्रयः सोमरूपमन्नं अभि अभिलक्ष्य वोह्ळां इन्द्रं वहतां प्रापयतामिति ॥ २९ ॥

इन्द्रः। मेधातिथिः काण्वः। गायत्री।

अ॒र्वाञ्चं॑ त्वा पुरुष्टुत प्रि॒यमे॑धस्तुता॒ हरी॑ ।  
सो॒म॒पेया॑य वक्षतः ॥ ३०॥

अ॒र्वाञ्च॑म् । त्वा॒ । पु॒रु॒ऽस्तु॒त॒ । प्रि॒यमे॑धऽस्तुता । हरी॒ इति॑ ।  
सो॒म॒ऽपेया॑य । व॒क्ष॒तः॒ ॥

हे पुरुष्टुत इन्द्र त्वा त्वां प्रियमेधस्तुता हरी अश्वौ सोमपेयाय सोमपानायार्वाच्चमस्मदभिमुखं वक्षतोवहतः ॥ ३० ॥वयङ्घत्वेत्येकोनविंशर्चं तृतीयंसूक्तं काण्वस्यमेधातिथेरार्षं बृहतीछन्दस्कम् षोडश्याद्यास्तिस्रोगायत्र्यः एकोनविंश्यनुष्टुप् इन्द्रोदेवता । तथाचानुक्रां- तम्-वयङ्घैकोना मेध्यातिथिर्बार्हतं त्रिगायत्र्यनुष्टुबन्तमिति । महाव्रते निष्केवल्ये बार्हततृचाशीतावादितः पञ्चदशर्चः । तथैवपञ्चमारण्यके शौनके- नसूत्र्यते-वयङ्घत्वासुतावन्तइतिपञ्चदश मोषुत्वावाघतश्चनेत्येतस्यद्विपदांचोद्धरतीति । चातुर्विंशिकेहनि माध्यन्दिनेसवने ब्राह्मणाच्छंसिशस्त्रे वयं- घत्वेतितृचोवैकल्पिकःस्तोत्रियः । तथाचसूत्रं-वयङ्घत्वासुतावन्तः कईंवेदसुतेसचेति । स्वरसाम्नि अयमेवतृचोनुरूपः । सूत्रितञ्च-वयङ्घत्वासुतावन्त- इति तिस्रोबृहत्यइति । तस्मिन्नेवशस्त्रे कईंवेदेति वैकल्पिकोनुरूपः । सूत्रमुक्तमेव ।