---
title: यजुर्वेद-व्रतानि
unicode_script: devanagari

tags: [उपाकर्म, उत्सर्गः, वेदव्रतानि]
---

## परिचयः
टीकाभ्याम् ज्ञायते।
- द्विविधमुपाकरणम् - काण्डोपकरणम्, अध्यायोपाकरणञ् चेति । …
- प्रजापतिः सोमो ऽग्निर् विश्वेदेवा इति काण्डर्षयः। बोधायनगृह्ये काण्डविभागः कृतः। अस्माकञ्च गृह्यमन्त्रप्रश्नद्वयमप्येकाग्निकाण्डं नाम वैश्वदेवकाण्डे द्रष्टव्यम् ।…  
- तानीमानि चत्वारि वेदव्रतानि यानि प्रतिकाण्डमुपाकरणानि । यानि समापनानि तानि व्रतविसर्जनानि ।  
अध्यायोपकारणे तु सर्वेषां काण्डर्षीणां होमः ततस्सदसस्पतेः।

## मूलसूत्राणि
### उपाकरणम्
अथात उपाकरणोत्सर्जने व्याख्यास्यामः १  
+++(आर्तव)+++श्रवणा+++(पूर्व)+++पक्ष ओषधीषु जातासु हस्तेन पौर्णमास्यां वा ऽध्यायोपाकर्म २
अग्नेरुपसमाधानाद्याज्यभागान्ते ऽन्वारब्धेषु +++(शिष्येषु)+++ काण्डऋषिभ्यो जुहोति,  
सदसस्पतये, सावित्र्या, ऋग्वेदाय यजुर्वेदाय सामवेदायाथर्वणवेदायेति हुत्वा उपहोमो +++(= सांहितीभ्यो, याज्ञिकीभ्यो, वारुणीभ्यो, ब्रह्मणे स्वयंभुवे इति सुदर्शनसूरिः। हरदत्तस्तु जयादय इति।)+++,  
वेदाहुतीनामुपरिष्टात् सदसस्पतिम् इत्येके ३
परिषेचनान्तं कृत्वा  
त्रीननुवाकानादितोऽधीयीरन् ४  
प्रथमोत्तमावनुवाकौ वा ५  
त्र्यहमेकाहं वा क्षम्याधीयीरन् ६  
यथोपाकरणमध्यायः +++(नाम त्रीनध्यायान् अधीयीरन्, प्रथमोत्तमौ वा)+++७

### काण्डोपकरणे
+++(स्थालीपाकतन्त्रेण होमे - )+++ उपाकरणे समापने च ऋषिर्यः प्रज्ञायते १  
+++(सदसस्पतिमद्भुतमिति मन्त्रेण)+++ सदसस्पतिर्द्वितीयः +++(स्विष्टकृतस् स्थान इति सुदर्शनसूरिः)+++ २

### उत्सर्गः
तैषीपक्षस्य रोहिण्यां पौर्णमास्यां वोत्सर्गः ८  
अभिप्यन्ते +++(=प्रार्थयन्ते [स्नानादिकं सहैव कर्तुं])+++ वान्योन्यम् १६

… एवं पारायण+++(=यथारुच्यध्ययनमिति केचित्)+++समाप्तौ च - काण्डादि दूर्वारोपणोदधि-धावनवर्जम् २४


#### अवगाहः, प्राणायामः
प्राचीमुदीचीं वा सगणो दिशम् उपनिष्क्रम्य  
यत्रापः पुरस्तात् सुखाः सुखावगाहा अवकिन्यः +++(तीरतृणवत्यः)+++ शङ्खिन्यः तासामन्तं गत्वा 
ऽभिषेकान्कृत्वा  
सुरभिमत्याब्लिङ्गाभिर् वारुणीभिर् हिरण्यवर्णाभिः पावमनीभिरिति मार्जयित्वा  
ऽन्तर्जलगतो ऽघमर्षणेन त्रीन् प्राणायामान् धारयित्वा  
उत्तीर्याचम्योपोत्थाय  
दर्भानन्योन्यस्मै सम्प्रदाय  

#### आसनकल्पनम्
शुचौ देशे प्राक्कूलैर् दर्भैरासनानि कल्पयन्ति ९

ब्रह्मणे प्रजापतये वृहस्पतयेऽग्नये वायवे सूर्याय चन्द्रमसे नक्षत्रेभ्यः ऋतुभ्यस्संवत्सराय  
इन्द्राय राज्ञे सोमाय राज्ञे यमाय राज्ञे वरुणाय राज्ञे वैश्रवणाय राज्ञे  
वसुभ्यो रुद्रेभ्य आदित्येभ्यो विश्वेभ्यो देवेभ्यस्साध्येभ्यो मरुद्भ्य ऋभुभ्यो भृगुभ्योऽङ्गिरोभ्य इति देवगणानाम् १०

अथर्षयःविश्वामित्रो जमदग्निर्भरद्वाजो गौतमोऽत्रिर्वसिष्ठः कश्यप इत्येते सप्तर्षयः सप्तर्षिभ्यः कल्पयित्वा दक्षिणतो ऽगस्त्याय कल्पयन्ति ११  
ततो यावद् एकवैद्यन्तैः कल्पयन्ति १२ +++(२३भ्य ऋषिभ्यः - कृष्णद्वैपायनाय जीतूकर्ण्याय तरुक्षाय तृणीबिन्दवे सोमशुष्मिणे सोमशुष्काय वर्मिणे सनद्वाजाय बृहदुक्थाय वामदेवाय वाचरत्नाय हरितयज्वनः उदमयाय गौतमाय ऋणञ्जयाय कृत्जयाय बभ्रवे त्र्यरुणाय त्रिधातवे त्रिवर्षाय शिबिन्ताय पराशराय वसिष्टायेन्द्राय मृत्यवे कर्त्रे त्वष्ट्रे धात्रे सवित्रे भृतश्रवसे सावित्र्यै वेदेभ्यश्चेति पृथक् ।)+++

प्राचीनावीतानि कृत्वा दक्षिणतो वैशम्पायनाय, पैङ्गये, तित्तिरये, उखाय, आत्रेयाय पदाकाराय, कौण्डिन्याय वृत्तिकाराय, बौधायनाय प्रवचनकाराय, आपस्तम्बाय सूत्रकाराय, भरद्वाजाय सूत्रकाराय, सत्याषाढाय हिरण्यकेशाय, आचार्येभ्य ऊर्ध्वरेतोभ्य, एकपत्नीभ्यो वानप्रस्थेभ्यः कल्पयामीति ॥

अथ यथास्वं +++(=जीवपितृकत्वं परिगणय्य)+++ पितृभ्यः कल्पयन्ति मातामहेभ्यश्च पृथक् १४

#### तर्पणम्
यज्ञोपवीतानि कृत्वा तेष्वेव देशेषु तथैवानुपूर्व्या तैरेव नामभिर्देवानृषींश्च तर्पयन्ति।  
वैशम्पायनप्रभृतींस्तु मातुः प्रपितामहपर्यन्तान् प्राचीनावीतिनस्तर्पयन्ति।  
अमुं तर्पयाम्यमुं तर्पयाम्यमुं तर्पयामीति १५  

#### अध्ययनम्
यज्ञोपवीतानि कृत्वा त्रीनादितोऽनुवाकानधीयीरन् १७  
काण्डादीन्प्रथमोत्तमौ वा १८

#### दूर्वारोपणम्, अवगाहः, धावनम्, समापनम्
काण्डात्काण्डात्प्ररोहन्तीतिद्वाभ्यामुपोदके दूर्वा रोपयन्ति १९  
अपः प्रगाह्योदधिं कुर्वन्ति +++(=क्षोभयन्ति)+++ २० सर्वतः परिवार्योर्मिमन्तः कुर्वन्ति २१
उद्गाह्य +आतमितोर् +++(=श्रमं यावत्)+++ आजिं +++(प्राचीमुदीचीं वा)+++ धावन्ति २२
प्रत्येत्याभिदानानि सक्तुभिरोदनेनेति ब्राह्मणान् भोजयित्वा वाचयति २३
प्रत्येत्य ब्राह्मणभोजनादि कर्म प्रतिपद्यते २५


## सुदर्शनसूरेर् मते

### अध्यययनोपाकर्म-कल्पः

- तत्र तावदध्यायोपाकरणस्य श्रावण्यां पौर्णमास्यां आचार्यः शिष्यै सह कृतप्राणायामोऽध्यायमुपाकरिष्य इति सङ्कल्प्य महानद्यां विधिवत्स्नात्वा पवित्रपाणिः नव ऋषीन् तर्पयेत्।

प्रजापतिं काण्डऋषिं तर्पयामि।  
सोमं काण्डऋषिं तर्पयामि।  
अग्निं काण्डऋषिं तर्पयामि।  
विश्वान्देवान् काण्डऋषिं तर्पयामि।

सांहितीर्देवता उपनिषदस्तर्पयामि।  
याज्ञिकीर्देवता उपनिषदस्तर्पयामि।  
वारुणीर्देवता उपनिषदस्तर्पयामि।  
ब्रह्माणं स्वयंभुवं तर्पयामि।  
सदसस्पतिं तर्पयामि इति।

- ततो ऽग्नेरुपसमादानाद्यग्निमुखान्ते अन्वारब्धेष्वन्तेवासिषु नवाज्याहुतीर्जुहोति।

प्रजापतये काण्डऋषये स्वाहा।  
सोमाय काण्डऋषये स्वाहा।  
अग्नये काण्डऋषये स्वाहा।  
विश्वेभ्यो देवेभ्यः काण्डऋषिभ्यः स्वाहा।

- (उपहोमाः - ) सांहितीभ्यो देवताभ्य उपनिषद्भ्यः स्वाहा।  
याज्ञिकीभ्यो देवताभ्य उपनिषद्भ्यः स्वाहा।  
वारुणीभ्यो देवताभ्य उपनिषद्भ्य स्वाहा।  
ब्रह्मणे स्वयंभुवे स्वाहा।

- सदसस्पतिमित्येतयर्चा नवमीमाहुतिं जुहोति।
- तत आचार्यप्रमुखाः दर्भेष्वासीना दर्भान् धारयमाणा वेदस्यादितश्चतुरोऽवरार्ध्याननुवाकानधीयीरन्।
- अथ जयादि परिषेचनान्ते ब्राह्मणतर्पणम्।

एवमेवोत्सर्गे, न ततोऽधिकंस्मृत्यन्तरोपसंहारेणापि, किन्तु यथापस्तम्बीयं सूत्रम्।  
तथा नादितो वेदस्यानुवाकानामध्ययनम्। जयादयस्तु भवन्ति। सौम्यादृते काण्डोपाकरणसमापनयोश्च न सूक्तोपहोमदेवतोपस्थानजयादयः। सौम्यस्यैव सूक्तजयादयः।  
एवमापस्तम्बमत एवावस्थिताः केचित्कुर्वते यथोक्तम्॥

### प्राजापत्याग्नेय-वैश्वदेव-व्रत-कल्पाः

अथ प्राजापत्ये व्रते पूर्ववत् स्नात्वा सोमाग्निविश्वेदेववर्ज्यानां तर्पणम्।  
अग्निमुखान्ते चान्वारब्धे व्रतिनि जुहोति प्रजापतये काण्डऋषये स्वाहा।  
"प्रजापते न त्वदेतान्यन्यः" (तै.ब्रा.२.८.१.२) इति सूक्तेन प्रत्यृचं षडाहुतीः, चतस्र उपहोमाहुतीः सांहितीभ्य इत्यादिभिरेव, सदसस्पतिमित्येतयैव सदसस्पतिं च।  
"अग्ने व्रतपते काण्डऋषिभ्यः प्राजापत्यं व्रतं चरिष्यामि, तच्छकेयं तन्मे राध्यताम्"।  
{वायो व्रतपते, आदित्य व्रतपते, व्रतानां व्रतपते} काण्डऋषिभ्यः प्राजापत्यं व्रतं चरिष्यामि तच्छकेयं तन्मे राध्यताम्"। (तै.आ.४.४१.३) इत्येतैश्चतुर्भिः यथादेवतम्।  
ततो जयादि, ब्राह्मणतर्पणं च।

एवमेव समापने प्रयोगः संवत्सरे संवत्सरे पर्यवेते।
तत्रोपस्थानमन्त्रेषु अचारिषमशकमराधीति विशेषः।
केचित्सौम्ये केशश्मश्रुवापनस्य दृष्टत्वात्प्राजापत्यादिष्वपीच्छन्ति ॥

एवमेवाग्नेये वैश्वदेवे च। अग्नये काण्डऋषये स्वाहा, "अग्ने नये"(तै.ब्रा.२.८.२)तिषडृचं सूक्तम्, "अग्ने व्रतपते काण्डऋषिभ्यः +++आग्नेयं+++ व्रतं चरिष्यामी"त्याग्नेये विशेषः। विश्वेभ्यो देवेभ्यः काण्डऋषिभ्यः स्वाहा, "आ नो विश्वे अस्क्रागमन्तु"(तै.ब्रा.२.८.६.३) इति षडृचं सूक्तम्।
वैश्वदेवं व्रतं चरिष्यामीऽति वैश्वदेवव्रते विशेषः ॥

### सौम्यव्रत-कल्पः

सोमस्य काण्डोपाकरणसमापने शुक्रियकल्पोक्ते। अत्राप्युक्तं यत्तदुच्यते॥ पूर्ववदुपाकृत्याग्नेरुपसमाधानाद्यग्निमुखान्ते, सोमाय काणेडऋषये स्वाहा।  
"सोमो धेनु"(तै.ब्रा.३.९.३.१) मिति षडृचं सूक्तम्। उपहोमान् सदसस्पतिं च हुत्वा, एवं पूर्ववदुपाकृत्य, मदन्तीमुपस्पृश्य प्रथमेनानुवाकेन शान्तिं कृत्वा चतस्र औदुम्बरीः समिधो घृतान्वक्ता अभ्यादधाति "पृथिवी समित्"(तै.आ.४-४१-१०) इत्यादिभिः।
अथ देवतोपस्थानम् - "अग्ने व्रतपते काण्डऋषिभ्यः सौम्यं व्रतं चरिष्यामि" इत्यादिभिः।  
ततः प्रभृति शुक्रियमन्त्रब्राह्मणानुवाकानां प्रथमपदानि "युञ्जते"(तै.आ.४.२), "सविता"(तै.आ.४.१२) इति वाभिव्याहार्य वाचयित्वा जयादि प्रतिपद्यते।  
परिषेचनान्तं कृत्वा मदन्तीमुपस्पृस्य, उत्तमेनानुवाकेन शान्तिं कृत्वा तत सम्मीलनादि यथासूत्रम्।  
श्वोभूते "वयः सुपर्णाः" (तै.आ.४.४२.३) इत्यादित्योपस्थानान्ते ब्राह्मणभोजनम्।  
अथास्य स्वाध्यायविधिः शुक्रियकल्प एवोक्तः।

एवं समापने। विशेषस्तु "द्यौस्समिदादित्य व्रतपते" इत्याद्यावृत्ताः समिदाधानोपस्थानमन्त्राः।  
उत्तमेनानुवाकेन शान्तिं कृत्वा गुरवे वरं दत्वा केशश्मश्रु वापयित्वा ब्राह्मणभोजनम्।


## हरदत्तमते
###  आर्षेय-पाठ-पक्षे
- तत्र काण्डोपाकरण-समापनयोर् - उदगयनादिप्राप्तेर् उपनयनानन्तरं  
- तदानीमेव प्राजापत्यं काण्डम् उपाकृत्य श्रावण्यां पौर्णमास्यामुपाकृत्य प्राजापत्यस्य काण्डस्याध्ययनम्। तैष्यामुत्सर्गः । तत्रैतावता कालेन प्राजाप्तयकाण्डस्य समाप्तौ तेनोत्सर्गः ।  
- अथ सौम्यस्योपाकारणम् । अथ यावदध्यायोपाकणं तावत् प्राजापत्यस्य काण्डस्य धारणाध्ययनं शुक्लपक्षेषु । कृष्णपक्षेष्वङ्गाध्ययनम् ।  
- श्रावण्यामुपाकर्म । अथ सौम्यकाण्डस्याध्ययनम् । तैष्यामुत्सर्गः । काण्डसमापनम् ।
- एवमितरयोः । सर्वत्र उत्सर्जनादूर्ध्वं पूर्वगृहीतस्यांशस्य धारणाध्ययनमङ्गाध्ययनञ्च, होमः प्रथमःकल्पः ।

### सारस्वत-पाठ-पक्षे
- …सारस्वतं नाम सङ्कीर्णानि काण्डानि । 
- … अथ ये सारस्वतं पाठमधीयते तेषामुपनयनानन्तरं तदानीमेव चत्वारि वेदव्रतानि क्रमेण कृत्वा  
काले ऽध्यायमुपाकृत्य यथापाठमध्ययनं तैष्यामुत्सर्गः । पूर्ववद्धारणाध्ययनमङ्गाध्ययनं च पुनरुपाकरणमित्यादि।  

### शिष्टविचारः
- …  सर्वेष्वपि पक्षेषु शुक्रियाणां पृथगुपाकरणमुत्सर्जनञ्च ।  
- … आद्यकल्पे तु केचिदुत्सर्जनं न कुर्वते । ओपाकरणादधीत्य पुनरुपाकुर्वते ।  
- अन्ये तूत्सृज्य पुनरधीयते । वेदव्रतानि च यदा कदाचित्कुर्वते । तेषां मूलं मृग्यम् ।

