---
title: उपनयनम्
unicode_script: devanagari

---

## कालः
उपनयनं व्याख्यास्यामः १ गर्भाष्टमेषु ब्राह्मणमुपनयीत २ गर्भैकादशेषु राजन्यं गर्भद्वादशेषु वैश्यम् ३ वसन्तो ग्रीष्मश्शरदित्यृतवो वर्णानुपूर्व्येण ४

## कर्म

### भोजनम्, दिग्वपनम्
ब्राह्मणान् भोजयित्वाशिषो वाचयित्वा कुमारं भोजयित्वा  
+++(एवमन्तं पित्रादेः कर्म । अथाचार्यः उष्णाश्शीताश्चापः संसृजति।)+++  
ऽनुवाकस्य प्रथमेन यजुषाऽपः +++("उष्णेनवाय" वित्येतेन)+++ संसृज्योष्णाश्शीतास्वानीय +++(न शीता उष्णासु)+++  
उतरया +++(आप उन्दन्त्विऽत्येतया)+++ शिर उनत्ति ५  
त्रींस्त्रीन् दर्भानन्तर्धायोत्तराभिश्चतसृभिः +++("येनावपत्"इत्यादिभिः)+++ प्रतिमन्त्रं प्रतिदिशं प्रवपति ६  
वपन्तमुत्तरया +++("यत्क्षुरेण"इत्येतया)+++ ऽनुमन्त्रयते दक्षिणतो माता ब्रह्मचारी वा ७  
आनडुहे शकृत्पिण्डे यवान्निधाय तस्मिन् केशानुपयम्योत्तरया +++("उप्त्वाय केशा"नित्येतया)+++ उम्बरमूले दर्भस्तम्बे वा निदधाति ८

विस्तारो [ऽत्र](../digvapanam/)।

## समिदाधानम्
"स्नातं कुमारं शुचिवाससंबद्धशिखं यज्ञोपवीतमासञ्जतियज्ञोपवीतं परमं पवित्रमिति ।
ततस्तं यज्ञोपवीतिनं देवयजनमुदानयती" (बौगृ.२५)ति बौधायनः ।  
स्नातमग्नेरुपसमाधानाद्याज्यभागान्ते +++(शम्याः परिध्यर्थे, सकृत्पात्रप्रयोगः)+++  
पालाशीं समिधमुत्तरया +++("आयुर्दा देव"इत्येतया)+++ ऽऽधाप्य  
उत्तरेण अग्निं, दक्षिणेन पदा ऽश्मानमास्थापयत्यातिष्ठेति ९

## वास्त्रादिधापनम्
वासःसद्यःकृत्तोतम् +++(=सद्यः वयनात् परं कृत्तम्)+++ उत्तराभ्याम् +++("रेवतीस्त्वे"त्येताभ्यां)+++ अभिमन्त्र्य  
उत्तराभिस्तिसृभिः +++("या अकृन्त"न्नित्येताभिः)+++ परिधाप्य  
परिहितमुत्तरयानुमन्त्रयते +++("परीदं वास")+++ १०

मौञ्जीं मेखलां त्रिवृतां+++(तं)+++ त्रिःप्रदक्षिणमुत्तराभ्यां +++("इयं दुरुक्ता"दित्येताभ्यां)+++ परिवीय  
+अजिनमुत्तरमुत्तरया +++(मित्रस्य चक्षुरित्येतया )+++ ११

## उपनयनम्
उत्तरेणाग्निं दर्भान्संस्तीर्य तेष्वेनमुत्तरया +++("आगन्त्रा समगन्मही"त्येतया)+++ ऽवस्थाप्य  
उदकाञ्जलिमस्मा अञ्जलावानीयोत्तरया +++("समुद्रादूर्मि"रित्येतया)+++ त्रिः प्रोक्ष्य  
उत्तरैर् +++(अग्निष्टे हस्तमग्रमीदित्यादिभिः)+++ दक्षिणे हस्ते गृहीत्वा  
उत्तरैर् +++("अग्नये त्वा परिददामी"त्यादिभिः)+++ देवताभ्यः परीदाय  
उत्तरेण यजुषा +++("देवस्य त्वा सवितुः" इत्येतेन स्वकुलम्)+++ +उपनीय  
सुप्रजा इति +++("सुपोषः पोषै"रित्येवमन्तम्)+++ दक्षिणे कर्णे जपति १२

## आचार्यकुमारयोः प्रश्नप्रतिवचने ।
ब्रह्मचर्यमागामिति +++(सवित्रा प्रसूत इत्येवमन्तो मन्त्रः)+++ कुमार आह १
प्रष्टं परस्य प्रतिवचनं कुमारस्य २  
+++(को नामासि? विष्णुशर्मा नामास्मि। कस्य ब्रह्मचार्यसि विष्णुशर्मन्? प्राणस्य ब्रह्मचार्यस्मि। )+++
शेषं +++("एष ते द्व सूर्ये")+++ परो +++(आचार्यः)+++ जपति ३
प्रत्यगाशिषं +++(आत्मगाम्याशीःफलं यस्मिन्मन्त्रे,अध्वनामित्यारभ्य आ उपनयनसमाप्तेर्ये प्रत्यगाशिषो मन्त्राः"योगे"इत्यादयः )+++ चैनं वाचयति ४

## प्रधानहोमः
उक्तमाज्यभागान्तम् ५  
अत्रैनमुत्तरा +++("योगे योगे" इत्येकादर्शचः)+++ आहुतीर्हावयित्वा जयादि प्रतिपद्यते ६ +++(तत्र द्वितीयचतुर्थौ"इममग्न आयुषे" "अग्निष्ट आयुः प्रतराम्"इति लिङ्गविरोधात्"आयुर्दा देव जरसम्"इतिवत्स्वयमेव ब्रूयात्, नैनं वाचयति । प्रधानहोमेषु हावयित्वेति वचनातुपहोमेष्वाचार्य एव कर्ता।)+++  

## मन्त्रोपदेशः
परिषेचनान्तं कृत्वा ऽपरेणाग्निमुदगग्रं कूर्चं निधाय तस्मिन्नुत्तरेण +++("राष्ट्रभृदसि"इत्यनेन)+++ यजुषोपनेता +++(आचार्यः)+++ उपविशति ७  
पुरस्तात् प्रत्यङ्ङासीनः कुमारो दक्षिणेन पाणिना दक्षिणं पादमन्वारभ्य +++(=उपसंगृह्य)+++ आह "सावित्रीं भो अनुब्रूहि" इति ८

तस्मा अन्वाह तत्सवितुरिति ९  
पच्छो ऽर्धर्चशस् ततस् सर्वाम् १० व्याहृतीर् विहृताः पादादिष्वन्तेषु वा तथार्धर्चयोरुत्तमां कृष्स्नायाम् ११  
+++(आद्युच्चारणपक्षे - ओं भूः तत्सवितुर्वरेण्यम् । ओं भूः भर्गो देवस्य धीमहि । ओंसुवः धियो यो नः प्रचोदयात् ॥  
ओंभूः तत्सविदुर्वरेण्यं भर्गो देवस्य धीमहि । ओंभुवः धियो यो नः प्रचोदयात् ॥  
ओंसुवः तत्सवितुर्वरेण्यं भर्गोदेवस्य धीमहि धियो यो नः प्रचोदयात् )+++

## दण्डग्रहणम्
कुमार उत्तरेण +++("वृधमसौ सोभ्ये"त्यनेन, असावित्यनेन प्राणोऽभिधीयते)+++ मन्त्रेणोत्तरमोष्टमुपस्पृशते१२
कर्णावुत्तरेण +++("ब्रह्मण आणी स्थ"इत्यनेन)+++ १३  
दण्डमुत्तरेणा +++("सुश्रवस्सुश्रवस"मित्यनेन)+++ ऽऽदत्ते १४  
पालाशो दण्डो ब्राह्मणस्य  
नैय्यग्रोधस् स्कन्धजो ऽवाङ्ग्रो+++(=अवाञग्रः)+++ राजन्यस्य  
बादर औदुम्बरो वा वैश्यस्य १५  
वार्क्षो दण्ड इत्यवर्णसंयोगेनैक उपदिशन्ति १६

## वरदानम् 
"स्मृतं च म" इत्येतद्वाचयित्वा  
गुरवे वरं +++(अग्न्याधाने "गौर्वै वरः"(आप.श्रौ.४११४))+++ दत्त्वा  
+उदायुषेत्युत्थाप्य  
उत्तरैर् +++("तच्चक्षुर्देव हितम्")+++ आदित्यमुपतिष्ठते १७  
यं कामयेत +++(मत्)+++ नायमाच्छिद्येतेति, तमुत्तरया +++("यस्मिन् भूतमि"त्येतया)+++ दक्षिणे हस्ते गृह्णीयात् १८  

## व्रतम्
+++(पित्रादयः)+++ त्र्यहमेतमग्निं धारयन्ति १९  
+++(त्र्यहम्)+++ क्षारलवणवर्जनं च २०

### समिदाधानम्
परि त्वेति परिमृज्य तस्मिन्नुत्तरैर् मन्त्रैस् +++("अग्नये समिध"मित्यादिभिः द्वादशभिः प्रतिमन्त्रं)+++ समिध आदध्यात् २१
एवमन्यस्मिन्नपि +++(अग्नौ)+++ सदारण्याद् +++(न ग्राम्यात् फलवतः)+++ एधानाहृत्य २२

### प्रतिज्ञाः, स्वीकृतिः
उत्तरया +++("ब्रह्मचार्यसी"त्येतया)+++ सँशास्ति २३ +++(बाढमिति प्रतिवचनम् ।)+++  
+++(अत्र बोधायनः"अथास्मा अरिक्तं पात्रं प्रयच्छात्राह मातरमेवाग्रे भिक्षस्वेति" ।)+++  
+++(त्र्यहं मन्त्रवत्परिहितमेव)+++ वासश् चतुर्थीम्+++(चतुर्थाहोरात्रे अहन्येव)+++ उत्तरया +++("यस्य ते प्रथमवास्य"मित्येतया)+++ ऽऽदत्ते +++(स्वीकरोति)+++  
ऽन्यत् परिधाप्य २४

+++(ततः केचित् प्रणवश्रद्धामेधाः पूजयित्वा दण्डत्यागम्, अन्यदण्डग्रहणाञ्चेच्छन्ति।)+++