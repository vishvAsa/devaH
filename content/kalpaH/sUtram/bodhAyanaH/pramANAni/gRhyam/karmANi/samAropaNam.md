---
title: समारोपणम् अवारोपणम् च
---

अथ लौकिकौपासनग्रहणधारणोपावरोहणविधि व्याख्यास्यामः।  
त्रिविधं समारोपणम् आत्मन्य् अरण्योस् समिधीति ॥ १  

समिाधि समारोपयति- पालाशीमाश्वत्थीं खादिरीमौदुम्बरीं शमीमयी वा समिधमादाय समारोपयति-
  - 'अ॒यं ते॒ योनि॑र्‌ऋ॒त्वियः॑ । यतो॑ जा॒तो अरो॑चथाः । तं जा॒नन्न॑ग्न॒ आरो॑ह । अथा॑ नो वर्धया र॒यिम् ।' इति ॥ 
अरण्योर्वा समारोप्य मथित्वा जुहुयात् ॥ ३ 

अपि वाऽऽत्मान समारोपणं भवति-'या ते॑ अग्ने य॒ज्ञिया॑ त॒नूस्तयेह्यारो॑हा॒त्माऽऽत्मान॑म् । अच्छा॒ वसू॑नि कृ॒ण्वन्न॒स्मे नर्या॑ पु॒रूणि॑ ।  
य॒ज्ञो भू॒त्वा य॒ज्ञमा सी॑द॒ स्वां योनि॑म् । जात॑वेदो॒ भुव॒ आ जाय॑मान॒स्सक्ष॑य॒ एहि॑' इति ॥ 

अथैनमुपावरोहयति–'उपावरोह जातवेदः' +++(उ॒पाव॑रोह जातवेद॒ᳶ पुन॒स्त्वम्, दे॒वेभ्यो॑ ह॒व्यं व॑ह नᳶ प्रजा॒नन्न् ।  
आयु॑ᳶ प्र॒जाꣳ र॒यिम॒स्मासु॑ धेहि । अज॑स्रो दीदिहि नो दुरो॒णे ।)+++ इति ॥५ 

यत्र गच्छेत् तत्र नो हरेत् तत्र प्राप्य लौकिकमग्निमाहृत्य न्युप्योपसमाधाय तां समिधमादधाति यस्यात्मनि समारूढो भवति-'आजुह्वानः, उद्बुध्यस्वाग्ने'इति द्वाभ्याम् ॥ ६  
 +++("आ॒जुह्वा॑न॒ ईड्यो॒ वन्द्य॑श्च । आया॑ह्यग्ने॒ वसु॑भिस्स॒जोषाः॑ । त्वं दे॒वाना॑मसि यह्व॒ होता॑ । स ए॑नान् यक्षीषि॒तो यजी॑यान् ।" इति प्रायेण, उद्बु॑ध्यस्वाग्ने॒ प्रति॑ जागृह्येनमिष्टापू॒र्ते सँसृ॑जेथाम॒यञ्च॑ । पुन॑ᳵ कृ॒ण्व२ꣳस्त्वा॑ पि॒तरँ॒य्युवा॑नम॒न्वाताँ॑सी॒त्त्वयि॒ तन्तु॑मे॒तम् । )+++ 