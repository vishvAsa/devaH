+++
title = "द्वादशनामस्तोत्रम्"
unicode_script = "devanagari"

+++

।। सङ्कटनाशनगणेशद्वादशनामस्तोत्रम्।।

प्रणम्य शिरसा देवं  
गौरी-पुत्रं विनायकम्।  
भक्तावासं स्मरेन् नित्यम्  
आयुःकामार्थ-सिद्धये।।  

प्रथमं वक्रतुण्डं च  
ह्येकदन्तं दि्वतीयकम्।  
तृतीयं कृष्णपिङ्गाक्षं  
गजवक्त्रं चतुर्थकम्।।  

लम्बोदरं पञ्चमं च  
षष्ठं विकटमेव च।  
सप्तमं विघ्नराजं च  
धूम्रवर्णं तथाष्टमम्।।

नवमं भालचन्द्रं च  
दशमं तु विनायकम्।  
एकादशं गणपतिं  
द्वादशं तु गजाननम्।।

द्वादशैतानि नामानि  
त्रिसन्ध्यं यः पठेन्नरः।  
न च विघ्नभयं तस्य  
सर्वसिद्धिकरः प्रभुः।।

विद्यार्थी लभते विद्यां  
धनार्थी लभते धनम्।  
पुत्रार्थी लभते पुत्रान्  
मोक्षार्थी लभते गतिम्।।

जपेद् गणपतिस्तोत्रं  
षड्भिर्मासैः फलं लभेत्।  
सव्ँवत्सरेण सिद्धिञ्च  
लभते नात्र संशयः।।

अष्टभ्यो ब्राह्मणेभ्यश्च  
लिखित्वा यः समर्पयेत्।  
तस्य विद्या भवेत् सर्वा  
गणेशस्य प्रसादतः।।

।। इतिश् रीनारदपुराणे सङ्कष्टनाशनं नाम गणेशद्वादशनामस्तोत्रं सम्पूर्णम्।।