+++
title = "प्रजनने ब्रह्मा"
unicode_script = "devanagari"
+++
- ॐ प्रजनने ब्रह्मा तिष्ठतु ।  
- पादयोर् विष्णुस् तिष्ठतु । 
- हस्तयोर् हरस् तिष्ठतु ।  
- बाह्वोर् इन्द्रस् तिष्ठतु । 
- जठरेऽग्निस् तिष्ठतु । 
- हृदये शिवस् तिष्ठतु । 
- कण्ठे वसवस् तिष्ठन्तु । 
- वक्त्रे सरस्वती तिष्ठतु । 
- नासिकयोर् वायुस् तिष्ठतु । 
- नयनयोश् चन्द्रादित्यौ तिष्ठेताम् । 
- कर्णयोर् अश्विनौ तिष्ठेताम् । 
- ललाटे रुद्रास् तिष्ठन्तु । 
- मूर्ध्न्या ऽऽदित्यास् तिष्ठन्तु।  
- शिरसि महादेवस्तिष्ठतु । 
- शिखायां वामदेवस्तिष्ठतु । 
- पृष्ठे पिनाकी तिष्ठतु ।  
- पुरतः शूली तिष्ठतु । 
- पार्श्वयोः शिवाशङ्करौ तिष्ठेताम् । 
- सर्वतो वायुस्तिष्ठतु । 
- ततो बहिः सर्वतोऽग्निर्ज्वालामाला परिवृतस्तिष्ठतु ।
- सर्वेष्वङ्गेषु सर्वा देवता यथास्थानं तिष्ठन्तु । 
- माग्ं रक्षन्तु । यजमानं रक्षन्तु।