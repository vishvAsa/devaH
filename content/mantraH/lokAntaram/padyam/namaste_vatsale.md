---
title: नमस्ते वत्सले
unicode_script: devanagari
---

नमस् ते सदा वत्सले मातृ-भूमे  
त्वया हिन्दु-भूमे सुखं वर्धितोऽहम्।  
महा-मङ्गले पुण्य-भूमे त्वदर्थे  
पतत्व् एष कायो नमस् ते नमस् ते॥१॥

प्रभो शक्तिमन् हिन्दु-राष्ट्रा-ङ्गभूता  
इमे सादरं त्वां नमामो वयम्  
त्वदीयाय कार्याय बद्धा कटीयम्  
शुभाम् आशिषं देहि तत्-पूर्तये।

अजय्यां च विश्वस्य देहीश शक्तिम्  
सुशीलं जगद् येन नम्रं भवेत्।  
श्रुतं चैव +++(देहि)+++ यत् कण्टकाऽऽकीर्ण-मार्गम्  
स्वयं स्वीकृतं नः सुगं कारयेत्॥२॥

समुत्कर्ष-निःश्रेयसस्यैकम् उग्रम्  
परं साधनं नाम वीर-व्रतम्।  
तद् अन्तःस्फुरत्व् अक्षया ध्येयनिष्ठा  
हृदन्तः प्रजागर्तु तीव्राऽनिशम्।

विजेत्री च नः संहता कार्य-शक्तिर्  
विधायास्य धर्मस्य संरक्षणम्  
परं वैभवं नेतुम् एतत् स्वराष्ट्रम्  
+++(कार्यशक्तिः)+++ समर्था भवत्व् आशिषा ते भृशम्॥३॥ 