---
title: मेधा देवी
unicode_script: devanagari
---

तैत्तिरीयारण्यके महानारायणोपनिषदि 3.6.39.1। सायणो [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_2_-_Babasastri_Phadke_1927#page/n411/mode/2up) आन्ध्रपाठमवलम्बमानः, भास्करो द्राविडपाठमवलम्बमानो [ऽत्र](https://archive.org/stream/taittiriya/taittiriya_aranyaka_bhaskara_02#page/n159/mode/2up)।


मे॒धा दे॒वी जु॒षमा॑णा न॒ आगा॑द्  
वि॒श्वाची॑+++(=विश्वमनक्तीति)+++ भ॒द्रा सु॑मन॒स्यमा॑ना +++(=सुमनः कामयन्ती)+++ ।  
त्वया॒ जुष्टा॑ नु॒दमा॑ना दु॒रुक्ता॑न्  
बृ॒हद् व॑देम वि॒दथे॑+++(=यज्ञे)+++) सु॒वीराः॑ ।। 

त्वया॒ जुष्ट॑ ऋ॒षिर् भ॑वति देवि॒  
त्वया॒ ब्रह्मा॑ ऽऽग॒तश्री॑र् उ॒त त्वया॑ ।  
त्वया॒ जुष्ट॑श् चि॒त्रव्ँ वि॑न्दते वसु॒  
सा नो॑ जुषस्व॒ द्रवि॑णेन मेधे । (54)  
+++(द्रवि॑णो न मेधे इति पाठान्तरम्।)+++

मे॒धां म॒ इन्द्रो॑ ददातु  
मे॒धान् दे॒वी सर॑स्वती ।  
मे॒धां मे॑ अ॒श्विनौ॑ दे॒वाव्  
आध॑त्तां॒ पुष्क॑रस्रजा । (55)

अ॒प्स॒रासु॑ [च॒] या मे॒धा  
ग॑न्ध॒र्वेषु॑ च॒ यन् मनः॑ ।  
दैवी॑ मे॒धा म॑नुष्य॒जा सा मां॑  
मे॒धा सु॒रभि॑र् जुषताम् । (56)  
+++(दैवीं᳚ मे॒धा सर॑स्वती॒ सा मां᳚ मे॒धा सु॒रभि॑र्जुषता॒ꣳ॒ स्वाहा᳚॥ इत्य् आन्ध्रपाठे।)+++

आ मां॑ मे॒धा सु॒रभि॑र् वि॒श्वरू॑पा॒  
हिर॑ण्यवर्णा॒ जग॑ती जग॒म्या ।  
ऊर्ज॑स्वती॒ पय॑सा॒ पिन्व॑माना॒  
सा मां॑ मे॒धा सु॒प्रती॑का जुषताम् । (57)  
+++(उपरि जुषन्ताम् इति दुष्टम् आन्ध्रपाठे।)+++