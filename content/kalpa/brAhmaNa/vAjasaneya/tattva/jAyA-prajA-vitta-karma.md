---
title: जाया-प्रजा-वित्त-कर्माणि
unicode_script: devanagari
---

आत्मै᳘वे᳘द᳘म᳘ग्र आसीद् ए᳘क एव᳘॥
सो᳘ऽकामयत - 
जाया᳘मे स्याद् अ᳘थ प्र᳘जायेया᳘थ वित्त᳘ं मे स्याद् अ᳘थ क᳘र्म कुर्वीये᳘ति॥

एता᳘वान् वै᳘ का᳘मो, ने᳘च्छ᳘ँश् च ना᳘तो भू᳘यो विन्देत्॥

त᳘स्माद᳘प्य् एत᳘र्ह्य् एकाकी᳘ कामयते - 
जाया᳘मे स्याद् अ᳘थ प्र᳘जायेया᳘थ वित्त᳘ं मे स्याद् अ᳘थ क᳘र्म कुर्वीये᳘ति॥

स᳘या᳘वद᳘प्य् एतेषामे᳘कैकं न᳘प्राप्नो᳘ति अ᳘कृत्स्न एव᳘ता᳘वन्मन्यते॥ त᳘स्यो कृत्स्न᳘ता॥

म᳘न एवा᳘स्यात्मा᳘; वा᳘ग्जाया᳘; प्राण᳘ः प्रजा᳘; च᳘क्षुर्मानुष᳘ं वित्त᳘ं- च᳘क्षुषा हि᳘ त᳘द् विन्द᳘ति।  
श्रो᳘त्रं दै᳘वं - श्रो᳘त्रेण हि᳘ त᳘च्छृणो᳘ति।  
आत्मै᳘वा᳘स्य क᳘र्मात्म᳘ना हि᳘क᳘र्म करो᳘ति॥

स᳘ एष᳘ पा᳘ङ्क्तो+++(?)+++ यज्ञ᳘ः, पा᳘ङ्क्तः पशु᳘ः, पा᳘ङ्क्तः पु᳘रुषः, पा᳘ङ्क्तमिद᳘ँ स᳘र्वं य᳘दिद᳘ं कि᳘ञ्च॥
त᳘दिद᳘ँ स᳘र्वमाप्नोति, य᳘एव᳘ं वे᳘द॥

आत्मैवेदमग्र आसीदेक एव सोऽकामयत जाया मे स्यादथ प्रजायेयाथ वित्तं मे स्यादथ कर्म कुर्वीयेत्येतावान्वै कामो नेच्छंश्चनातो भूयो विन्देत्तस्मादप्येतर्ह्येकाकी कामयते जाया मे स्यादथ प्रजायेयाथ वित्तं मे स्यादथ कर्म कुर्वीयेति स यावदप्येतेषामेकैकं न प्राप्नोत्यकृत्स्न एव तावन्मन्यते तस्यो कृत्स्नता मन एवास्यात्मा वाग्जाया प्राणः प्रजा चक्षुर्मानुषं वित्तं चक्षुषा हि तद्विन्दते श्रोत्रं देवं श्रोत्रेण हि तच्छृणोत्यात्मैवास्य कर्मात्मना हि कर्म करोति स एष पाङ्क्तो यज्ञः पाङ्क्तः पशुः पाङ्क्तः पुरुषः पाङ्क्तमिदं सर्वं यदिदं किञ्च तदिदं सर्वमाप्नोति य एवं वेद ॥ १७ ॥