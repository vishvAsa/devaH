---
title: नासदासीत्
tags: [नासदीयसूक्तम्]
unicode_script: devanagari
emphasis_as_inline_comments: true
---
सायणो [अत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_037_Taittiriya_Brahmanam_with_Sayanabhashya_Part_2_-_Narayanasastri_Godbole_1898#page/n239/mode/2up)।

नास॑दासी॒न्नो सदा॑सीत्त॒दानी॑म् । नासी॒द्रजो॒ नो व्यो॑मा प॒रो यत् ।  
किम् आव॑रिवः॒+++(=आवरणीयं)+++? कुह॒+++(=क्व)+++? कस्य॒ शर्मन्॑+++(णे)+++? अम्भः॒ किमा॑सी॒द्गह॑नं गभी॒रम् ।  
न मृ॒त्युर॒मृतं॒ तर्हि॒ न । रात्रि॑या॒ अह्न॑ आसीत् प्रके॒तः+++(=सङ्केतः [ज्योतींषि])+++ ।

आनी॑द् (=अचेष्टयत) वा॒तꣳ +++(स्वयमाश्रयेण)+++स्व॒धया॒ तदेक॑म् +++(ब्रह्म)+++। तस्मा॑द्धा॒न्यं न प॒रः किञ्च॒नास॑ ।  
तम॑ +++(ब्रह्म)+++ आसी॒त् तम॑सा गू॒ढमग्रे॑ प्रके॒तम् +++(=रहस्यम्)+++। +++(यथा)+++ स॒लि॒लꣳ सर्व॑मा इ॒दम् ।  
तु॒च्छेना॒भ्वपि हितं॒ यदासी॑त् । तम॑स॒स्त॑न्महि॒ना जा॑य॒तैकम्॑ +++(जगत्)+++।  
काम॒स्तदग्रे॒ सम॑वर्त॒ताधि॑ +++(=आधिक्ये)+++। मन॑सो॒ रेतः॑ प्रथ॒मं यदासी॑त् ।

स॒तो बन्धु॒मस॑ति॒ निर॑विन्दन् । हृ॒दिप्र॒तीष्या॑ क॒वयो॑ मनी॒षा +++(=बुद्ध्या)+++।  
ति॒र॒श्चीनो॒ वित॑तो र॒श्मिरे॑षाम् । अ॒धस्वि॑दा॒सी ३ दु॒परि॑स्विदासी ३ त् ।  
रे॒तो॒धा+++(=बीजानि)+++ आ॑सन्महि॒मान॑ +++(पर्वतादयः)+++ आसन् ।  
स्व॒धा +++(शक्तिः [माया])+++ अ॒वस्ता॒त्+++(=अधस्तात्)+++ प्रय॑तिः+++(प्रयत्नः)+++ पु॒रस्ता॑त् ।

को अ॒द्धा वे॑द॒ क इ॒ह प्रवो॑चत् । कुत॒ आ जा॑ता॒ कुत॒ इ॒यं विसृ॑ष्टिः ।  
अ॒र्वाग्दे॒वा अ॒स्य वि॒सर्ज॑नाय । अथा॒ को वे॑द॒यत॑ आ ब॒भूव॑ ।  
इ॒यं विसृ॑ष्टि॒र्यत॑ आब॒भूव॑ । यदि॑ वा +++(स्वरूपं)+++ द॒धे यदि॑ वा॒ न ।  
यो अ॒स्याध्य॑क्षः पर॒मे व्यो॑मन् । सो अं॒ग वे॑द॒ यदि॑ वा॒ न वेद॑ ।

किꣳस्वि॒द्वनं॒ क उ॒ स वृ॒क्ष आ॑सीत् । यतो॒ द्यावा॑पृथि॒वी नि॑ष्टत॒क्षुः ।  
मनी॑षिणो॒ मन॑सापृ॒च्छते दुतत् । यद॒ध्यति॑ष्टद्भुव॑नानि धा॒रयन्॑ ।  
ब्रह्म॒ वनं॒ ब्रह्म॒ सवृ॒क्ष आ॑सीत् । यत्तो॒ द्यावा॑पृथि॒वी नि॑ष्टत॒क्षुः ।  
मनी॑षिणो॒ मन॑सा॒ विब्र॑वीमि वः । ब्रह्मा॒ध्यतिष्ट॒द्भुवनानि धा॒रयन्॑ ।