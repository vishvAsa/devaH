---
title: अभ्यातानाः
devatAH: प्रजापतिः
unicode_script: devanagari

---

अ॒ग्निर्भू॒ताना॒म् [अधि॑पतिः॒ स मा॑व॒तु अ॒स्मिन्ब्रह्म॑न्न् अ॒स्मिन्क्ष॒त्रे॑ ऽस्यामा॒शिष्य॒स्याम्पु॑रो॒धाया॑म् अ॒स्मिन्कर्म॑न्न॒स्यां दे॒वहू॑त्याम् [स्वाहा]]…।

इन्द्रो॑ ज्ये॒ष्ठानांम् ……। य॒मः पृ॑थि॒व्या…। वा॒युर॒न्तरि॑ख्षस्य॒…।  
सूर्यो॑ दि॒वः…। च॒न्द्रमा॒ नख्ष॑त्राणा॒म्…। बृह॒स्पति॒र्ब्रह्म॑णः…।  
मि॒त्रः स॒त्याना॒म्…। वरु॑णो॒ऽपा॑म्…। स॑मु॒द्रः स्रो॒त्याना॒म्…।  
अन्न॒ँ साम्रा॑ज्याना॒म् अधि॑पति॒ तन्मा॑वतु॒…।  
सोम॒ ओष॑धीनाम्…। सवि॒ता प्र॑स॒वानाम्…।  
रु॒द्रः प॑शू॒नाम्…। त्वष्टा॑ रू॒पाणाम्…। विष्णुः॒ पर्व॑तानाम्…। म॒रुतो॑ ग॒णाना॒म् अधि॑पतय॒स् ते मा॑वन्तु॒…।  
पित॑रः पितामहाः परेऽवरे॒ ततास् ततामहा इ॒ह मा॑वत …। …।…।  


## ब्राह्मणम्
दे॒वा वै यद्य॒ज्ञेऽकु॑र्वत॒। तदसु॑रा अकुर्वत॒।  
ते दे॒वा ए॒तान॑भ्याता॒नान॑पश्य॒न्। तान॒भ्यात॑न्वत॒। यद् दे॒वानां॒ कर्मासी॒द् आर्ध्य॑त॒।  
तद् यदसु॑राणां॒ न तदा॑र्ध्यत।  
येन॒ कर्म॒णे ऽर्थ्से॒त्, तत्र॑ होत॒व्या॑ः, ऋ॒ध्नोत्ये॒व।  
तेन॒ कर्म॑णा॒ यद् विश्वे॑ दे॒वाः स॒मभ॑र॒न्, तस्मा॑दभ्याता॒ना वै॑श्वदे॒वा।  
…
यद्दे॒वा अ॑भ्याता॒नैरसु॑रान॒भ्यात॑न्वत॒ तद॑भ्याता॒नाना॑मभ्यातान॒त्वम्।  
…
ततो॑ दे॒वा अभ॑व॒न् परासु॑रा॒।  
यो भ्रातृ॑व्यवा॒न् स्यात्, स ए॒ताञ् जु॑हुयात्। अभ्याता॒नैरे॒व भ्रातृ॑व्यान॒भ्यात॑नुते॒, जयै॑र् जयति, राष्ट्र॒भृद्भी॑ रा॒ष्ट्रमा द॑त्ते॒।  
भव॑त्या॒त्मना॒ परा॑स्य॒ भ्रातृ॑व्यो भवति ।।