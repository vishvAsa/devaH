---
title: +शिक्षणम्
unicode_script: devanagari

---

## प्रवेशे क्रमः
- "लक्ष्यकेन्द्रितमेव लक्षणाध्ययनम् भवेत्" इति स्वरसम् एव। तत्र लक्ष्यं नाम महाकाव्यान्येवेति न - स्तोत्राण्यपि सहस्रनामादीनि स्युः। केवलव्याकरणाध्येतारो न हि भूयासुस् साधारणतया जनाः।
- महाकाव्यानि पठित्वैव व्याकरणादिकम् पाठ्यमिति स्वानुभवं विरुणद्धि। सर्वेष्वपि शास्त्रेषु यथा युगपदेवाऽऽल्पः प्रवेशः स्यात् तथा लौकिकशिक्षणे पश्याम एव। तद्ध्युपकारकम् अनुकरणीयञ्च। सर्वाण्यपि शास्त्राणि परस्परं सम्बद्धानि। पुरा च बाल्ये ह्य् अष्टाध्यायिरटनम् भवति स्मेति यात्रिककथनानि प्रमाणम्।

## पाणिनीयं न कठिनम् - प्रकरणविज्ञाने सति।

"लिट्सिद्ध्यै कति अपेक्षितानि सूत्राणि?!! क्व क्व च विकीर्णानि तानि? पाणिनीयं कठिनम्।" इति आक्षेपे कृते--

वस्तुतः \- कति प्रकरणानि आवश्यकानि इति पृच्छति चेत् वरम्। सूत्राणां विन्यासस्य विषये ऽपि भवता ध्यातव्यं यत् नैकानि प्रकरणानि नैकेषु कार्येषु उपयुज्यन्ते।

[![](http://upload.wikimedia.org/wikipedia/commons/e/ee/Batterie_de_cuisine.jpg)](http://www.google.com/url?q=http%3A%2F%2Fupload.wikimedia.org%2Fwikipedia%2Fcommons%2Fe%2Fee%2FBatterie_de_cuisine.jpg&sa=D&sntz=1&usg=AFQjCNG4oAuXwAv_K2NDYykFTMQ6QU6E_Q)![](http://upload.wikimedia.org/wikipedia/commons/thumb/a/a4/Dosai_Chutney_Hotel_Saravana_Bhavan.jpg/800px-Dosai_Chutney_Hotel_Saravana_Bhavan.jpg)  

चिन्तयतु पाककलाम्। भवान् दोसां पिपक्षति।​ कदाचित् इड्लिम् अपि। द्वित्रापि पिष्टः स्रष्टव्यः, चुल्ली ज्वालनीया। परन्तु दोसा पच्यते ऽन्ते स्थालिकायां, इड्लिश् च उखे। पाकक्रमवित् दोसापाकक्रमं च इड्लीपाकक्रमं विवक्षति सम्पूर्णतया। सः न उभयत्रापि "चुल्लीज्वालनाय एवमेवं कार्यम्। पिष्टनिर्माणार्थं इमानि कार्याणि" इति वदेत्। एकत्र भिन्नप्रकरणे सः चुल्लीप्रयोगविधानं, अन्यत्र च पिष्टनिर्माणविधानञ्च वदेत्। दोसानिर्माणविषये एवमेव वदेत् \- "पिष्टं सृज। चुल्लीं ज्वालय। स्थालिकायां तैलं प्रसारय। तत्र पिष्टं प्रसारय। " अनेन गणनया वस्तुतः दोसानिर्माणं इड्लीनिर्माणं वा सुलभम्। पाकक्रमविदस् सूचनाश् च अत्युत्तमाः लघ्व्यश् च प्रकरणगणनया (यद्यपि प्रत्येकस्मिन् प्रकरणे नैके स्युः कर्माणि)।

परन्तु, कश्चिद् आगत्य आक्षिपति चेत् "अयं पाकशास्त्रकर्ता बहुकठिनं शास्त्रं रचितवान्। सूत्राणि एकत्र न सन्ति। दोसानिर्माणार्थं क्व क्व द्रष्टव्यम्!" इति, तत् प्रायो न युक्तम्। एवमेव "अयं पाकशालानायकः किम् अकार्षीत्! दोसासृष्ट्यै अपेक्षितान् सम्भारान् न एकत्र स्थापितवान् \- धान्यचूर्णम् अत्रास्ति, तैलं तत्रास्ति, स्थालिका अपरत्रास्ति।" \- इत्यपि अस्थाने दूषणम्।

तथा दोसा निर्माणसमये, यदा चुल्ली ज्वाल्यते, तदा न कश्चित् द्वित्रिवारं प्रयोगात् परं चिन्तयति "१ चुल्लिकायां काष्टः स्थापनीयः। २\] ततः‌ तत्र शिलाघर्षणेन अग्निर् आनीयः।" इति \- सर्वाण्यपीमानि कार्याणि स्वचालितानि, स्वाभाविकानि भवन्ति। एवमेव "इत्संज्ञा अभिज्ञानार्थं, एकं न त्रिणि न, अष्टौ सूत्राणि ज्ञेयानि। द्वित्त्वस्य कृते किम्? पञ्चविंशति सूत्राणि \[*\]!" इति न युक्तम्।

​\[\*\] \- (यद्यपि तेषु अर्धभागः सार्वत्रिकः। किञ्च यङि सनि श्लौ चङि इत्यपरत्रापि तस्य सामान्यभागस्य उपयोगो भवति।)​

  
अष्टाध्यायीं cheatsheet इति भावय। अन्ये "किमिदं विचित्रं भणितम्" इति चिन्तयेयुः, परन्तु कुत्रकिमस्ति इति विज्ञाने जाते इदमेव सौकर्यप्रदं भवति।  
  

## प्रकरणशः पाठो ऽस्तु, न सिद्धशब्दशः।
अन्तिमपदसिद्ध्यै नानाप्रकरणानां अपेक्षा स्वाभाविक्य् एव। नास्त्यत्र भेदः। किञ्च प्रकरणभेदः स्पष्टः‌ स्यादिति प्रयत्यते।

**अष्टाध्यायिप्रकरणक्रमः**- यथा "कारकसंज्ञाविधानात् परं विभक्तिविधानावगमनम् सरलम्" इत्युक्त्वा ऽऽदौ कारकसूत्राणि (तेषु मुख्यानि वा) क्रमशः पठित्वा विभक्तिविधायकसूत्रपठनम् इति सरलमेव भाति। तयोर् मिथः संवलनं विनाऽपि ज्ञानं सिद्ध्यतीति भाति।

**शब्दसिद्धिक्रमः**- "आदौ प्रथमाविभक्तिसंज्ञाप्राप्तिम् अवगच्छत संवलितभिन्नप्रकरणकसूत्रावलोकनेन, तदनन्तरं द्वितीयाया" इत्यपि ज्ञानं साधयत्येव - किन्त्व् अच्छादितम् इव भवति प्रक्रणविभागविज्ञानम्, सुव्यवस्थित-पाणिनीय-मानचित्रम् (map) इति दुर्ग्राह्यतरम् भवेच्च।

## मूलपुस्तकानि उत्तमानि

दृश्यन्तां पुष्पादीक्षितायाः "अष्टाध्यायी सूत्रपाठः" नामको ग्रन्थश्च तस्याः हिन्दीभाषोपलब्धास् सहजबोध-ग्रन्थाः प्रक्रियासूचकाः। सूत्रार्थावगमनार्थं काशिकावृत्तिश् च प्रथमावृत्तिर् युज्येते। [अन्या सूचिर्](https://sites.google.com/site/samskrtamsfo/an-ya/vyakaranam) अत्रास्ति।

-  "आजकल सिद्धान्तकौमुदी के अध्येताओं और अध्यापकों के प्रमाद से अष्टाध्यायी के अनुसार कौमुदी के पठन-पाठन की परम्परा अस्त व्यस्त हो गई है, अत: इसके पुनरुद्धार की महती आवश्यकता थी। यह कार्य डॉ. पुष्पा दीक्षित ने निष्पन्न किया है, अत: व्याकरण जगत् के लिये पुष्पा दीक्षित जी का उपकार अनन्तकाल तक स्मरण किया जायेगा। " ।  सत्यमेतद् यद् बहुत्र जना लघुसिद्धान्तकौमुदीं रटन्ति! 

### स्वानुभवस्त्वित्थम्

- यदा खलु व्याकरणसन्देह उदेति (क्व द्रष्टव्यमिति प्रकरणं स्मृत्वा) प्रायेण काशिकामेवादौ पश्यामि। अधिकविवरणलाभाय कौमुदीम् पश्येयञ्चेदपि सूत्रात् सूत्रम् अष्टाध्यायिक्रमेण च यामि। प्रायेण परिह्रियन्ते सन्देहाः।
