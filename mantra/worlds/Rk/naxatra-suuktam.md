---
title: नक्षत्रसूक्तम्  
unicode_script: devanagari  

---

## परिचयः
- टीकाः - तैत्तिरीयब्राह्मणभाष्ये सायणीय [अत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_037_Taittiriya_Brahmanam_with_Sayanabhashya_Part_2_-_Narayanasastri_Godbole_1898#page/n249/mode/2up)।
- सर्वस्मिन् भागय् आदिमा ऋक् पुरोनुवाक्या होत्रा - ऽध्वर्युणा चोदितेन - वाच्या। अपरा याज्या ऽध्वर्युणा।
  
## कृत्तिकाः
  
{{<figure src="../../images/naxatra/kRttikA.png" title="कृत्ति॑काः" class="thumbnail">}}  
+++(Pleiades)+++
  
अ॒ग्निर् नᳶ॑ पातु॒ कृत्ति॑काः। नक्ष॑त्रन् दे॒वम् +++(=द्योतमानम्)+++ इ॑न्द्रि॒यम्।  
इ॒दमा॑साव्ँ विचक्ष॒णम्। ह॒विरा॒सञ् जु॑होत न।

यस्य॒ भान्ति॑ र॒श्मयो॒ यस्य॑ के॒तवः॑। यस्ये॒मा विश्वा॒ भुव॑नानि॒ सर्वा॑।  
स कृत्ति॑काभिर॒भिसव्ँवसा॑नः। अ॒ग्निर् नो॑ +++(=अस्मान्)+++ दे॒वस् सु॑वि॒ते +++(=सुप्राप्ते {कर्मफले})+++ द॑धातु॥  
  
अ॒ग्नये॒ स्वाहा॒ कृत्ति॑काभ्यः॒ स्वाहा॑।  
अ॒म्बायै॒ स्वाहा॑ दु॒लायै॒ स्वाहा॑।  
नि॒त॒न्त्यै स्वाहा॒ऽभ्रय॑न्तै॒ स्वाहा॑।  
मे॒घय॑न्त्यै॒ स्वाहा॑ व॒र्ष॒य॑न्त्यै॒ स्वाहा॑।चु॒पु॒णिका॑यै॒ स्वाहा॑।  
  
## रोहिणी  
  
{{<figure src="../../images/naxatra/kRttikA.png" title="रोहि॒णी" class="thumbnail">}}  
+++(Aldebaran। ब्रह्महृदयं = capella = beta taurii खलु रोहिणीशकटे (Taurus-मुखम्) वर्तते।)+++

प्र॒जाप॑ते+++(ः)+++ रोहि॒णी वे॑तु॒ +++(=भुङ्क्ताम्)+++ पत्नी॑। वि॒श्वरू॑पा बृह॒ती चि॒त्रभा॑नुः।  
सा नो॑ य॒ज्ञस्य॑ सुवि॒ते द॑धातु। यथा॒ जीवे॑म श॒रद॒स् सवीराः॑।  

रो॒हि॒णी दे॒व्युद॑गात् पु॒रस्ता॑त्। विश्वा॑ रू॒पाणि॑ प्रति॒मोद॑माना।  
प्र॒जाप॑तिꣳ ह॒विषा॑ व॒र्धय॑न्ती। प्रि॒या दे॒वाना॒मुप॑यातु य॒ज्ञम्॥  
  
प्र॒जाप॑तये॒ स्वाहा॑ रोहि॒ण्यै स्वाहा॑।  
रोच॑मानायै॒ स्वाहा॑ प्र॒जाभ्यः॒ स्वाहा॑।  
  
## मृगशीर्षम्
  
{{<figure src="../../images/naxatra/mRgashIrSha.png" title="मृगशीर्षम्" class="thumbnail">}}  
+++(λ, φ Orionis)+++
  
सोमो॒ राजा॑ मृगशी॒र्॒षेण॒ आगन्न्॑ +++(=आयातु)+++। शि॒वन् नक्ष॑त्रम् प्रि॒यम॑स्य॒ धाम॑।  
आ॒प्याय॑मानो बहु॒धा जने॑षु। रेतᳶ॑ प्र॒जाय्ँ यज॑माने दधातु।  

यत् ते॒ नक्ष॑त्रं मृगशी॒र्॒षमस्ति॑। प्रि॒यꣳ रा॑जन् प्रि॒यत॑मम् प्रि॒याणा॑म्।  
तस्मै॑ ते सोम ह॒विषा॑ विधेम। शन् न॑ एधि द्वि॒पदे॒ शञ् चतु॑ष्पदे॥  
  
सोमा॑य॒ स्वाहा॑ मृगशी॒र्षाय॒ स्वाहा॑।  
इ॒न्व॒काभ्यः॒ स्वाहौष॑धीभ्यः॒ स्वाहा॑।  
रा॒ज्याय॒ स्वाहा॒ऽभिजि॑त्यै॒ स्वाहा॑।  
  
### टिप्पणिः
- "प्रजापतेर् यत् सहजम् पुरस्तात्" इत्यनेन मृगशीर्षे ऽव्यङ्गस्योल्लेखो विशुवकाल इति केचित् - (~Apr 26 Julian 4500 BCE  [TW](https://twitter.com/blog_supplement/status/664525633217830915))।

## आर्द्रा
  
{{<figure src="../../images/naxatra/kRttikA.png" title="आ॒र्द्रा" class="thumbnail">}}  
+++(Betelgeuse इति केचित्। sirius [इति](https://manasataramgini.wordpress.com/2017/07/01/a-note-on-the-asterisms-forming-the-nak%E1%B9%A3atra-s/) मानसतरङ्गिणीकारः। "रुद्रस्य बाहू मृगयवः" इति ब्राह्मणम्।)+++
  
आ॒र्द्रया॑ रु॒द्रᳶ प्रथ॑मान +++(=प्रसिद्ध)+++ एति। श्रेष्ठो॑ दे॒वाना॒म् पति॑र् अघ्नि॒याना॑म् +++(=गवाम्)+++।  
नक्ष॑त्रमस्य ह॒विषा॑ विधेम +++(=परिचरेम)+++। मा नᳶ॑ प्र॒जाꣳ री॑रिष॒न् मोत वी॒रान्।  

हे॒ती रु॒द्रस्य॒ परि॑ णो वृणक्तु। आ॒र्द्रा नक्ष॑त्रञ् जुषताꣳ ह॒विर् नः॑।  
प्र॒मु॒ञ्चमा॑नौ दुरि॒तानि॒ विश्वा॑। अपा॒घशꣳसन् नुदता॒म् अरा॑तिम्।॥  
  
रु॒द्राय॒ स्वाहा॒ऽऽर्द्रायै॒ स्वहा॑। पिन्व॑मानायै॒ स्वाहा॒ प॒शुभ्यः॒ स्वाहा॑।  
  

## पुनर्वसू  
  
{{<figure src="../../images/naxatra/punarvasU.png" title="पुन॒र्वसू" class="thumbnail">}}  
+++(Castor and Pollux - अदितेर् द्वे शिरसी। "अदितिर् अस्य् उभ्यतः शीर्ष्णी सा नः सुप्राची सुप्रतीची सं भव ।")+++
  
पुन॑र्नो दे॒व्यदि॑तिस् स्पृणोतु +++(=प्रीणयतु)+++। पुन॒र्वसू नᳶ॒ पुन॒रेता॑य्ँ य॒ज्ञम्।  
पुन॑र्नो दे॒वा अ॒भिय॑न्तु॒ सर्वे॑। पुनᳶ॑ पुनर्वो ह॒विषा॑ यजामः।  
ए॒वा न दे॒व्यदि॑तिर् अन॒र्वा +++(=अनर्वाचीना)+++। विश्व॑स्य भ॒र्त्री जग॑तᳶ प्रति॒ष्ठा।  
पुन॑र्वसू ह॒विषा॑ व॒र्धय॑न्ती। प्रि॒यम् दे॒वाना॒मप्ये॑तु॒ पाथः॑ +++(=हविः)+++॥  

अदि॑त्यै॒ स्वाहा॒ पुन॑र्वसुभ्याम् स्वाहा।  
भू॑त्यै॒ स्वाहा॒ प्रजा॑त्यै॒ स्वाहा॑।  
  
  
## तिष्यम् / पुष्यम्
  
{{<figure src="../../images/naxatra/tiShya.png" title="तिष्यम्" class="thumbnail">}}  
+++(γ, δ and θ Cancri इति केचित्। Praesepe open cluster (M44) इति केचित्।)+++
  
बृह॒स्पति॑ᳶ प्रथ॒मञ्जाय॑मानः। ति॒ष्य॑न्नक्ष॑त्रम् अ॒भि सम्ब॑भूव।  
श्रेष्ठो॑ दे॒वाना॒म् पृत॑नासु जि॒ष्णुः। दिशोऽनु॒ सर्वा॒ अभ॑यन्नो अस्तु।  

ति॒ष्य॑ᳶ पु॒रस्ता॑दु॒त म॑ध्य॒तो नः॑। बृह॒स्पति॑र्न॒ᳶ परि॑ पातु प॒श्चात्।  
बाधे॑ता॒न्द्वेषो॒ अभ॑यङ् कृणुताम्। सु॒वीर्य॑स्य॒ पत॑यस्स्याम।  
  
बृह॒स्पत॑ये॒ स्वाहा॑ ति॒ष्या॑य॒ स्वाहा॑।  
ब्र॒ह्म॒व॒र्च॒साय॒ स्वाहा॑।  
  
## आश्रेषाः  
  
{{<figure src="../../images/naxatra/AshreShA.png" title="आश्रेषाः" class="thumbnail">}}  
  
+++(δ, ε, η, ρ, σ, theta Hydrae)+++  
  
इ॒दꣳ स॒र्पेभ्यो॑ ह॒विर् अ॑स्तु॒ जुष्ट॑म्। आ॒श्रे॒षा येषा॑मनु॒यन्ति॒ चेतः॑।  
ये अ॒न्तरि॑क्षम् पृथि॒वीङ् क्षि॒यन्ति॑+++(=अधिवसन्ति)+++। ते न॑स्स॒र्पासो॒ हव॒माग॑मिष्ठाः।  

ये रो॑च॒ने +++(मण्डले)+++ सूर्य॒स्यापि॑ स॒र्पाः। ये दिव॑न् दे॒वीम् अनु॑ स॒ञ्चर॑न्ति।  
येषा॑माश्रे॒षा अ॑नु॒यन्ति॒ काम॑म्। तेभ्य॑स् स॒र्पेभ्यो॒ मधु॑मज् जुहोमि।  
  
स॒र्पेभ्यः॒ स्वाहा॑ऽऽश्रे॒षाभ्यः॒ स्वाहा॑।  
द॒न्द॒शूके॑भ्यः॒ स्वाहा॑॥  
  

+++("The Vedāñga Jyotiṣa states that the summer solstice began in the middle of this constellation suggesting that it was composed around ~3350 YBP.")+++
  
## मघा  
  
{{<figure src="../../images/naxatra/maghA.png" title="मघा" class="thumbnail">}}  

+++(=Regulus इति केचित्। " 6 stars - entire sickle of Leo" इत्यन्ये।)+++
  
उप॑हूताᳶ पि॒तरो॒ ये म॒घासु॑ । मनो॑जवसस् सु॒कृत॑स् सुकृ॒त्याः।  
ते नो॒ नक्ष॑त्रे॒ हव॒माग॑मिष्ठाः। स्व॒धाभिर् यज्ञम् प्रय॑तञ् जुषन्ताम्।  

ये अ॑ग्निद॒ग्धा ये ऽन॑ग्निदग्धाः। ये॑ ऽमुल्ँ लो॒कम् पि॒तरᳵ॑ क्षि॒यन्ति॑।  
याꣳश् च॑ वि॒द्म याꣳ उ॑ च॒ न प्र॑वि॒द्म। म॒घासु॑ य॒ज्ञꣳ सुकृ॑तम् जुषन्ताम्॥  
  
पि॒तृभ्यः॒ स्वाहा॑ म॒घाभ्यः॑ स्वाह ा॑ऽन॒घाभ्यः॒ स्वाहा॑  
अग॒दाभ्यः॑ स्वाहा॑ ऽरुन्ध॒तीभ्यः॒ स्वाहा॑।  
  
----
 
## फल्गुन्यः 
  
{{<figure src="../../images/naxatra/maghA.png" title="फल्गु॑न्यः" class="thumbnail">}}  
+++(=δ+ Leonis)+++ 
  
गवा॒म् पतिः॒ फल्गु॑नीनामसि॒ त्वम्। तद॑र्यमन् वरुणमित्र॒ चारु॑।  
तन् त्वा॑ व॒यꣳ स॑नि॒तारꣳ॑ +++(=दातारं)+++ सनी॒नाम् +++(=दातव्यानाम्)+++। जी॒वा जीव॑न्त॒मुप॒ सव्ँवि॑शेम।  

येने॒मा विश्वा॒ भुव॑नानि॒ सञ्जि॑ता। यस्य॑ दे॒वा अ॑नुसं॒यन्ति॒ चेतः॑।  
अ॒र्य॒मा राजा॒ ऽजर॑स् तुवि॑ष्मान् +++(=वृद्धिमान्)+++। फल्गु॑नीनाम् ऋष॒भो रो॑रवीति॥  
  
अ॒र्य॒म्णे स्वाहा॒ फल्गु॑नीभ्या॒ꣳ॒ स्वाहा॑।  
प॒शुभ्यः॒ स्वाहा॑।  
  
## फल्गुन्यः
  
{{<figure src="../../images/naxatra/maghA.png" title="फल्गुन्यः" class="thumbnail">}}  
+++(Denebola - beta, 93 Leonis)+++
  
श्रेष्ठो॑ दे॒वाना॑म् भगवो भगासि।  तत् त्वा॑ विदु॒ᳶ फल्गु॑नी॒स्, तस्य॑ वित्तात् +++(=विद्धि)+++।  
अ॒स्मभ्य॑ङ् क्ष॒त्रम् अ॒जरꣳ॑ सु॒वीर्य॑म्। गोम॒द् अश्व॑व॒द् उप॒ सन् नु॑दे॒ह।  

भगो॑ ह दा॒ता भग इत् प्र॑दा॒ता। भगो॑ दे॒वीः फल्गु॑नी॒र् आवि॑वेश।  
भग॒स्येत् तम् प्र॑स॒वङ् ग॑मेम। यत्र॑ दे॒वैस् स॑ध॒मादं॑ +++(=सहहर्षं)+++ मदेम +++(=प्राप्नुयाम)+++।॥  
  
  
भगा॑य॒ स्वाहा॒ फल्गु॑नीभ्या॒ꣳ॒ स्वाहा॑।  
श्रेष्टाया॑य॒ स्वाहा॑।  
  
## हस्तः
  
{{<figure src="../../images/naxatra/hasta.png" title="हस्तः" class="thumbnail">}}  
+++(Corvus)+++
  
आया॒तु दे॒वस् स॑वि॒तोप॑यातु। हि॒र॒ण्यये॑न सु॒वृता॒ रथे॒न।  
वह॒न्॒ हस्तꣳ सु॒भग॑व्ँ विद्म॒नाप॑सम् +++(=विदितकर्मणा युक्तम्)+++। प्रयच्छ॑न्त॒म् पपु॑रि॒म् +++(=पूरयितारम्)+++ पुण्य॒म् अच्छ॑ +++(=अभिमुखं वर्तमानम्)+++।

हस्तᳶ॒ प्रय॑च्छत्व् अ॒मृत॒व्ँ वसी॑यः। दक्षि॑णेन॒ प्रति॑गृभ्णीम एनत्।  
दा॒तार॑म॒द्य स॑वि॑ता वि॑देय +++(=लभेय)+++। यो नो॒ हस्ता॑य प्रसु॒वाति॑ य॒ज्ञम्॥  
  
स॒वि॒त्रेस्वाहा॒ हस्ता॑य स्वाहा॑  
ऽऽदद॒ते स्वाहा॑ पृण॒ते स्वाहा॑  
प्र॒यच्छ॑ते॒ स्वाहा॑ प्रतिगृभ्ण॒ते स्वाहा॑।  
  
## चित्रा
  
{{<figure src="../../images/naxatra/chitrA.png" title="चित्रा" class="thumbnail">}}  
  
त्वष्टा॒ नक्ष॑त्रम् अ॒भ्ये॑ति चि॒त्राम् +++(=Spica)+++। सु॒भꣳस॑सय्ँ +++(=सुजघनां)+++ युव॒तिꣳ रोच॑मानाम्।  
नि॒वे॒शय॑न्न् अ॒मृता॒न् मर्त्याꣳ॑श् च। रू॒पाणि॑ पि॒ꣳ॒शन् +++(=निरूपयन्)+++ भुव॑नानि॒ विश्वा॑।  

तन् न॒स् त्वष्टा॒ तदु॑ चि॒त्रा विच॑ष्टाम् +++(=वीक्षताम्)+++। तन् नक्ष॑त्रम् भूरि॒दा अ॑स्तु॒ मह्य॑म्।  
तन्नᳶ॑ प्र॒जाव्ँ वी॒रव॑तीꣳ सनोतु +++(=ददातु)+++। गोभि॑र् नो॒ अश्वै॒स् सम॑नक्तु यज्ञम्॥  
  
त्वष्ट्रे॒ स्वाहा॑ चि॒त्रायै॒ स्वाहा॑।  
चैत्रा॑य॒ स्वाहा॑ प्र॒जायै॒ स्वाहा॑।  
  
## निष्ट्या, स्वातिः
  
{{<figure src="../../images/naxatra/niShTyA.png" title="निष्ट्या॑" class="thumbnail">}}  
  
वा॒युर् नक्ष॑त्रम् अ॒भ्ये॑ति॒ निष्ट्या॑म्+++(=Arctrus)+++। ति॒ग्मशृ॑ङ्गो वृष॒भो रोरु॑वाणः।  
स॒मी॒रय॒न् भुव॑ना मात॒रिश्वा॑। अप॒ द्वेषाꣳ॑सि नुदता॒म् अरा॑तीः।  

तन् नो॑ वा॒युस् तदु॒ निष्ट्या॑ शृणोतु। तन् नक्ष॑त्रम् भूरि॒दा अ॑स्तु॒ मह्य॑म्।  
तन् नो॑ दे॒वासो॒ अनु॑जानन्तु॒ काम॑म्। यथा॒ तरे॑म दुरि॒तानि॒ विश्वा॑॥  
  
वा॒यवे॒ स्वाहा॒ निष्ट्या॑यै॒ स्वाहा॑।  
का॒म॒चारा॑य॒ स्वाहा॒ऽभिजि॑त्यै॒ स्वाहा॑।  
  
  
## विशाखे
  
{{<figure src="../../images/naxatra/vishAkhA.png" title="विशा॑खे" class="thumbnail">}}  
+++(α, β Librae। रामायणानुसारम् इक्ष्वाकूणां नक्षत्रम्।)+++
  
दू॒रम् अ॒स्मच्छत्र॑वो यन्तु भी॒ताः। तद् इ॑न्द्रा॒ग्नी कृ॑णुता॒म् तद् विशा॑खे।  
तन् नो॑ दे॒वा अनु॑मदन्तु य॒ज्ञम्। प॒श्चात् पु॒रस्ता॒द् अभ॑यन् नो अस्तु।  

नक्ष॑त्राणा॒म् अधि॑पत्नी॒ विशा॑खे। श्रेष्ठा॑व् इ्द्रा॒ग्नी भुव॑नस्य गो॒पौ।  
विषू॑च॒श् +++(=विभिन्नगतीन्)+++ शत्रू॑न् अप॒ बाध॑मानौ। अप॒ क्षुध॑न् नुदता॒म् अरा॑तिम्।॥  
  
इ॒न्द्रा॒ग्निभ्या॒ꣳ॒ स्वाहा॒ विशा॑खाभ्या॒ꣳ॒ स्वाहा॑।  
स्रेष्टया॑य॒ स्वाहा॒ऽभिजि॑त्यै॒ स्वाहा॑।  
  
## पूर्णिमा
  
पू॒र्णा प॒श्चाद् उ॒त पू॒र्णा पु॒रस्ता॑त्। उन्म॑ध्य॒तᳶ पौ॑र्णमा॒सी जि॑गाय +++(शत्रून्)+++।  
तस्या॑न् दे॒वा अधि॑ सव्ँवस॑न्तः। उ॒त्त॒मे नाक॑ इ॒ह मा॑दयन्ताम्।  

पृ॒थ्वी +++(=विस्तीर्णा)+++ सु॒वर्चा॑ युव॒तिः स॒जोषाः॑। पौ॒र्ण॒मा॒स्य् उद॑गा॒च् छोभ॑माना।  
+++(दुर्गतिपरिहारेण)+++ आ॒प्या॒यय॑न्ती दुरि॒तानि॒ विश्वा॑। उ॒रुन्+++(विस्तीतीर्णाम्)+++ दुहा॒य्ँ +++(लिङ्गव्यत्ययः विभिक्तिव्‍यत्ययो वा)+++ यज॑मानाय य॒ज्ञम्।  
  
पौ॒र्ण॒मा॒स्यै स्वाहा॒ कामा॑य॒ स्वाहा ग॑त्यै॒ स्वाहा॑  
  
## अनूराधाः
  
{{<figure src="../../images/naxatra/anUrAdhAH.png" title="अ॒नू॒रा॒धाः" class="thumbnail">}}  
+++(β, δ, eta, rho Scorpionis)+++
  
ऋ॒द्ध्यास्म॑ ह॒व्यैर् न॑मसो॒पसद्य॑,, 
मि॒त्रन् दे॒वं+++(।)+++, मि॑त्र॒धेय॑न् +++(=मित्रेण सम्पाद्यन्)+++ नो अस्तु।  
अ॒नू॒रा॒धान् ह॒विषा॑ व॒र्धय॑न्तः। श॒तञ् जी॑वेम॒ श॒रदः॒ सवी॑राः।  

चि॒त्रम् नक्ष॑त्र॒म् उद॑गात् पु॒रस्ता॑त्। अ॒नू॒रा॒धास॒ इति॒ यद् वद॑न्ति।  
तन् मि॒त्र ए॑ति प॒थिभि॑र् देव॒यानैः॑। हि॒र॒ण्ययै॒र् वित॑तैर् अ॒न्तरि॑क्षे॥  
  
मि॒त्राय॒ स्वाहा॑ऽनूरा॒धेभ्यः॒ स्वाहा॑।  
मि॒त्र॒धेया॑य॒  स्वाहा॒ऽभिजि॑त्यै॒ स्वाहा॑।  
  
## ज्येष्ठा
  
{{<figure src="../../images/naxatra/anUrAdhAH.png" title="ज्येष्ठा" class="thumbnail">}}  
+++(α, σ, and τ Scorpionis इति केचित्। Antares इत्यन्ये - द्वितीया रोहिणीवेति ब्राह्मणम्।)+++
  
इन्द्रो॑ ज्ये॒ष्ठाम् अनु॒ नक्ष॑त्रम् एति। यस्मि॑न् वृ॒त्रव्ँ वृ॑त्र॒तूर्ये॑ +++(=वृत्रवधे)+++ त॒तार॑।  
तस्मि॑न् व॒यम् अ॒मृत॒न् दुहा॑नाः। क्षुध॑न् तरेम॒ दुरि॑ति॒न् दुरि॑ष्टिम्।  

पु॒र॒न्द॒राय॑ वृष॒भाय॑ धृ॒ष्णवे॑। अषा॑ढाय॒ +++(=अपरिभूताय)+++ सह॑मानाय मी॒ढुषे॑ +++(=सेचकाय {वृष्ट्या})+++।  
इन्द्रा॑य ज्ये॒ष्ठा मधु॑म॒द् दुहा॑ना। उ॒रुङ् कृ॑णोतु॒ यज॑मानस्य लो॒कम्।॥  
  
इन्द्रा॑य॒ स्वाहा॑ ज्ये॒ष्ठायै॒ स्वाहा॑।  
ज्ये॒ष्ठया॑य॒ स्वाहा॒ऽभिजि॑त्यै॒ स्वाहा॑।  
  
## मूलम्
  
{{< figure src="../../images/naxatra/anUrAdhAH.png" title="" class="thumbnail">}}  
+++(ζ, η, θ, ι, κ, λ, and ν Scorpionis। मूलायाङ्खल्व् आकाशगङ्गाकेन्द्रम् अपि वर्तते!)+++

मूल॑म् प्र॒जाव्ँ वी॒रव॑तीव्ँ विदेय+++(=लभेय)+++। परा॑च्य्+++(=पराङ्मुखा)+++ एतु॒ निरृ॑तिᳶ परा॒चा +++(मार्गेण)+++।  
गोभि॒र् नक्ष॑त्रम् +++(एव)+++ प॒शुभि॒स् सम॑क्तम्, अह॑र् भूया॒द् यज॑मानाय॒ मह्य॑म्।  

अह॑र् नो अ॒द्य सु॑वि॒ते +++(=सुप्राप्ते {कर्मफले})+++ द॑धातु। मूल॒न् नक्ष॑त्र॒मिति॒ यद् वद॑न्ति।  
परा॑चीव्ँ वा॒चा निरृ॑तिन् नुदामि। शि॒वम् प्र॒जायै॑ शि॒वम् अ॑स्तु॒ मह्य॑म्॥  
  
प्र॒जाप॑तये॒ स्वाहा॒ मूला॑य॒ स्वाहा॑।  
प्र॒जायै॒ स्वाहा॑।  
  
## अषाढाः पूर्वाः
  
{{< figure src="../../images/naxatra/aShADhAH.png" title="" class="thumbnail">}}  
+++(δ, gamma, eta and ε Sagittarii। जलरूपाया आकाशङ्गङ्गायाः केन्द्रम् अस्य पार्श्वे।)+++
  
या दि॒व्या आपᳶ॒ पय॑सा सम्बभू॒वुः+++(=आकाशगङ्गा)+++। +++(मेघादिरूपा)+++ या अ॒न्तरि॑क्ष उ॒त +++(नद्यादिषु)+++ पार्थि॑वी॒र् याः।  
यासा॑मषा॒ढा अ॑नु॒यन्ति॒ काम॑म्। ता न॒ आपः॒ शꣳ स्यो॒ना +++(=सुखहेतवः)+++ भ॑वन्तु।  

याश्च॒ कूप्या॒ याश्च॑ ना॒द्या॑स् समु॒द्रियाः॑। याश्च॑ वैश॒न्तीर् +++(=पल्वलभवाः)+++ उत प्रा॑स॒चीर् +++(=प्रागता)+++ याः।  
यासा॑म् अषा॒ढा मधु॑ भ॒क्षय॑न्ति। ता न॒ आपः॒ शꣳ स्यो॒ना +++(=सुखहेतवः)+++ भ॑वन्तु॥  
  
अ॒द्भ्यः स्वाहा॑ऽषा॒ढाभ्यः॒ स्वाहा॑।  
स॒मु॒द्राय॒ स्वाहा॒ कामा॑य॒ स्वाहा॑।  
  
## अषाढाः उत्तराः
  
{{< figure src="../../images/naxatra/aShADhAH.png" title="" class="thumbnail">}}  
+++(phi, ζ, tau and σ Sagittarii)+++
  
तन् नो॒ विश्वे॒ उप॑ शृण्वन्तु दे॒वाः। तद॑षा॒ढा अ॒भिसंय॑न्तु य॒ज्ञम्।  
तन्नक्ष॑त्रम् प्रथताम् प॒शुभ्यः॑। कृ॒षिर् वृ॒ष्टिर् यज॑मानाय कल्पताम्।  

शु॒भ्राᳵ क॒न्या॑ युव॒तय॑स् सु॒पेश॑सः। क॒र्म॒कृत॑स् सु॒कृतो॑ वी॒र्या॑वतीः।  
विश्वा॑न् दे॒वान् ह॒विषा॑ व॒र्धय॑न्तीः। अ॒षा॒ढाᳵ काम॒मुपा॑यन्तु य॒ज्ञम्॥  
  
विश्वे॑भ्यो दे॒वेभ्यः॒ स्वाहा॑ऽषा॒ढाभ्यः॒ स्वाहा॑।  
अ॒न॒प॒ज॒य्याय॒ स्वाहा॒ जित्यै॒ स्वाहा॑।  
  
## अभिजित्

{{< figure src="../../images/naxatra/abhijit.png" title="" class="thumbnail">}}  
+++(Vega)+++
  
यस्मि॒न् ब्रह्मा॒भ्यज॑य॒त् सर्व॑मे॒तत्। अ॒मुञ्च॑ लो॒कमि॒दमू॑ च॒ सर्व॑म्।  
तन् नो॒ नक्ष॑त्रम् अभि॒जिद् वि॒जित्य॑। श्रिय॑न् दधा॒त्व् अहृ॑णीयमानम्।  

उ॒भौ लो॒कौ ब्रह्म॑णा॒ सञ्जि॑ते॒मौ। तन्नो॒ नक्ष॑त्रमभि॒जिद् विच॑ष्टाम् +++(=विख्यापयतु)+++।  
तस्मि॑न् व॒यम् पृत॑ना॒स् सञ्ज॑येम। तन्नो॑ दे॒वासो॒ अनु॑जानन्तु॒ काम॑म्॥  
  
ब्रह्म॑णे॒ स्वाहा॑ऽभि॒जिते॒ स्वाहा॑।  
ब्र॒ह्म॒लो॒काय॒ स्वाहा॒ऽभिजि॑त्यै॒ स्वाहा॑।  

+++("The Aitareya brāhmaṇa indicates that it was used to mark the day just before the svarasāman days during the annual sattra. Tilak we believe rightly realized this was the reason why Abhijit was important in the early period to mark this ritual day which in turn is critical for marking the days leading up to the Viśuvān day.")+++
  
## श्रोणा / श्रवणम्
  
{{< figure src="../../images/naxatra/shroNA.png" title="" class="thumbnail">}}  
+++(α, β and γ Aquilae)+++
  
शृ॒ण्वन्ति॑ श्रो॒णाम् अ॒मृत॑स्य गो॒पाम्। पुण्या॑म् अस्या॒ उप॑शृणोमि॒ वाच॑म्।  
म॒हीन् दे॒वीव्ँ विष्णु॑पत्नीम् अजू॒र्याम्+++(=अज्वराम्)+++। प्र॒तीची॑म् एनाꣳ ह॒विषा॑ यजामः।  

त्रे॒धा विष्णु॑र् उरु-गा॒यो+++(गेयो)+++ विच॑क्रमे। म॒हीन् दिव॑म् पृथि॒वीम् अ॒न्तरि॑क्षम्।  
तच् छ्रो॒णैति॒ +++(अत्र)+++ श्रव॑+++(=कीर्तिम्)+++ इ॒च्छमा॑ना। पुण्य॒ꣳ॒ श्लोक॒य्ँ यज॑मानाय कृण्व॒ती॥  
  
विष्ण॑वे॒ स्वाहा॑ श्रो॒णायै॒ स्वाहा॑।  
श्लोका॑य॒ स्वाहा॑ श्रु॒ताय॒स्स्वाहा॑।  
  
## धनिष्ठाः/ श्रविष्ठाः
  
{{< figure src="../../images/naxatra/dhaniShThA.svg" title="" class="thumbnail">}}  
+++(α to δ Delphini)+++
  
अ॒ष्टौ दे॒वा वस॑वस् सो॒म्यासः॑। चत॑स्रो दे॒वीर॒जराः॒ श्रवि॑ष्ठाः।  
ते य॒ज्ञम् पा॑न्तु॒ रज॑सᳶ पु॒रस्ता॑त्। सव्ँव॒त्स॒रीण॑म् अ॒मृतꣳ॑ स्व॒स्ति।  

य॒ज्ञन् नᳶ॑ पान्तु॒ वस॑वᳶ पु॒रस्ता॑त्। द॒क्षि॒ण॒तो॑ऽभिय॑न्तु॒ श्रवि॑ष्ठाः।  
पुण्य॒न् नक्ष॑त्रम॒भि सव्ँवि॑शाम। मा नो॒ अरा॑तिर् अ॒घश॒ꣳ॒साऽगन्न्॑॥  
  
वसु॑भ्यः॒ स्वाहा॒ श्रवि॑ष्ठाभ्यः॒ स्वाहा॑।  
अग्रा॑य॒ स्वाहा॒ परी॑त्यै॒ स्वाहा॑।  
  
## शतभिषग्
  
{{< figure src="../../images/naxatra/shatabhiShaj.png" title="" class="thumbnail">}}  
+++(Sadachbia, γ Aquarii इति केचित्। Fomalhaut स्याद् इत्यन्ये।)+++
  
क्ष॒त्रस्य॒ राजा॒ वरु॑णो ऽधिरा॒जः। नक्ष॑त्राणाꣳ श॒तभि॑ष॒ग् वसि॑ष्ठः।  
तौ दे॒वेभ्यᳵ॑ कृणुतो दी॒र्घमायुः॑। श॒तꣳ स॒हस्रा॑ भेष॒जानि॑ धत्तः।  

य॒ज्ञन् नो॒ राजा॒ वरु॑ण॒ उप॒यातु। तन् नो॒ विश्वे॑ अ॒भि संय॑न्तु दे॒वाः।  
तन् नो॒ नक्ष॑त्रꣳ श॒तभि॑षग् जुषा॒णम्। दी॒र्घमायुᳶ॒ प्रति॑रद्+++(=प्रतिदद्यात्)+++ भेष॒जानि॑॥  
  
वरु॑णाय॒ स्वाहा॒ श॒तभि॑षजे॒ स्वाहा॑।  
भे॒ष॒जेभ्यः॒ स्वाहा॑।  
  
## प्रोष्ठपदाः/ भाद्रपदाः पूर्वाः
  
{{< figure src="../../images/naxatra/proShThapada.png" title="" class="thumbnail">}}  
+++(α and β Pegasi)+++
  
अ॒ज एक॑पा॒द् उद॑गात् पु॒रस्ता॑त्। विश्वा॑ भू॒तानि॑ प्रति॒ मोद॑मानः।  
तस्य॑ दे॒वाᳶ प्र॑स॒वय्ँ य॑न्ति॒ सर्वे॑। प्रो॒ष्ठ॒प॒दासो॑ अ॒मृत॑स्य गो॒पाः।  

वि॒भ्राज॑मानस् समिधा॒न उ॒ग्रः। आन्तरि॑क्षम् अरुह॒द् अग॒न्+++(=प्राप्नोत्)+++ द्याम्।  
तꣳ सूर्य॑न् दे॒वम् अ॒जमेक॑पादम्। प्रो॒ष्ठ॒प॒दासो॒ अनु॑यन्ति॒ सर्वे॑॥  
  
अ॒जायैक॑पदे॒ स्वाहा॑ प्रोष्ठप॒देभ्यः॒ स्वाहा॑।  
तेज॑से॒ स्वाहा॑ ब्रह्मवर्च॒साय॒ स्वाहा॑।  
  
## प्रोष्ठपदाः/ भाद्रपदाः उत्तराः  
  
{{< figure src="../../images/naxatra/proShThapada.png" title="" class="thumbnail">}}  
+++(γ Pegasi and α Andromedae)+++
  
अहि॑र् बु॒ध्नियᳶ॒+++(=मूलस्थः)+++ प्रथ॑मान एति। श्रेष्ठो॑ दे॒वाना॑मु॒त मानु॑षाणाम्।  
तम् ब्रा॑ह्म॒णास् सो॑म॒पास् सो॒म्यासः॑+++(=रमणीयदेहाः)+++। प्रो॒ष्ठ॒प॒दासो॑ अ॒भिर॑क्षन्ति॒ सर्वे॑।  

च॒त्वार॒ एक॑म् अ॒भि कर्म॑ दे॒वाः। प्रो॒ष्ठ॒प॒दास॒ इति॒ यान् वद॑न्ति।  
ते बु॒ध्निय॑म् परि॒षद्यꣳ॑ स्तु॒वन्तः॑। अहिꣳ॑ रक्षन्ति॒ नम॑सोप॒सद्य॑॥  
  
अह॑ये बु॒ध्निया॑य॒ स्वाहा॑ प्रोष्ठप॒देभ्यः॒ स्वाहा॑।  
  
## रेवती
  
{{< figure src="../../images/naxatra/revatI.png" title="" class="thumbnail">}}  
+++(ζ Piscium)+++
  
पू॒षा रे॒वत्यन्वे॑ति॒ पन्था॑म्। पु॒ष्टि॒पती॑ पशु॒पा वाज॑+++(=अन्न)+++बस्त्यौ+++(बलौ)+++।  
इ॒मानि॑ ह॒व्या प्रय॑ता जुषा॒णा। सु॒गैर् नो॒ यानै॒र् उप॑याताय्ँ य॒ज्ञम्।  

क्षु॒द्रान् प॒शून् र॑क्षतु रे॒वती॑ नः। गावो॑ नो॒ अश्वा॒ꣳ॒ अन्वे॑तु पू॒षा।  
अन्न॒ꣳ॒ रक्ष॑न्तौ बहु॒दा विरू॑पम्। वाजꣳ॑+++(=अन्नम्)+++ सनुता॒य्ँ+++(=दत्ताम्)+++ यज॑मानाय य॒ज्ञम्॥  
  
पू॒ष्णे स्वाहा॑ रे॒वत्यै॒ +++(=ζ Piscium)+++ स्वाहा॑।  
प॒शुभ्यः॒ स्वाहा॑।  
  
## अश्विनौ
  
{{< figure src="../../images/naxatra/ashvinau.png" title="" class="thumbnail">}}  
+++(β and अल्थ Arietis)+++
  
तद॒श्विना॑वश्व॒युजोप॑याताम्। शुभ॒ङ् गमि॑ष्ठौ सु॒यमे॑भि॒रश्वैः॑।  
स्वन् नक्ष॑त्रꣳ ह॒विषा॒ यज॑न्तौ। मध्वा॒ सम्पृ॑क्तौ॒ यजु॑षा॒ सम॑क्तौ।  
यौ दे॒वाना॑म् भि॒षजौ॑ हव्यवा॒हौ। विश्व॑स्य दू॒ताव॒मृत॑स्य गो॒पौ।  
तौ नक्ष॒त्रञ् जुजुषा॒णोप॑याताम्। नमो॒ऽश्विभ्या॑ङ् कृणुमोऽश्व॒युग्भ्या॑म्॥  
  
अ॒श्विभ्या॒ꣳ॒ स्वाहा॑ऽश्व॒युग्भ्या॒ꣳ॒ स्वाहा॑।  
श्रोत्रा॑य॒ स्वाहा॒ श्रुत्यै॒ स्वाहा॑।  
  
## भरणी
  
{{< figure src="../../images/naxatra/bharaNI.png" title="" class="thumbnail">}}  
+++(35, 39, and 41 Arietis)+++
  
अप॑ पा॒प्मान॒म् भर॑णीर् +++(=35, 39, 41 Arietis)+++ भरन्तु। तद्य॒मो राजा॒ भग॑वा॒न्॒ विच॑ष्टाम्।  
लो॒कस्य॒ राजा॑ मह॒तो म॒हान् हि। सु॒गन् नᳶ॒ पन्था॒मभ॑यङ् कृणोतु।  

यस्मि॒न्नक्ष॑त्रे य॒म एति॒ राजा॑। यस्मि॑न्नेनम॒भ्यषिं॑चन्त दे॒वाः।  
तद॑स्य चि॒त्रꣳ ह॒विषा॑ यजाम। अप॑ पा॒प्मान॒म् भर॑णीर् भरन्तु॥  
  
य॒माय॒ स्वाहा॑ऽपभ॒रणीभ्यः॒ स्वाहा॑।  
रा॒ज्याय॒ स्वाहा॒ऽभिजि॑त्यै॒ स्वाहा॑।  
  
## अमावास्या

नि॒वेश॑नी स॒ङ्गम॑नी॒ वसू॑ना॒व्ँ,  
विश्वा॑ रू॒पाणि॒ वसू॑न्यावे॒शय॑न्ती।  
स॒ह॒स्र॒पो॒षꣳ सु॒भगा॒ ररा॑णा॒  
सा न॒ आग॒न् वर्च॑सा सव्ँविदा॒ना॥  

यत्ते॑ दे॒वा अद॑धुर् भाग॒धेय॒म्  
अमा॑वास्ये सव्ँवस॑न्तो महि॒त्वा।  
सा नो॑ य॒ज्ञम् पि॑पृहि विश्ववारे+++(?)+++  
र॒यिन्नो॑ धेहि सुभगे सु॒वीर॑म्॥  
  
अ॒मा॒वा॒स्या॑यै॒ स्वाहा॒ कामा॑य॒ स्वाहा ग॑त्यै॒ स्वाहा॑।
