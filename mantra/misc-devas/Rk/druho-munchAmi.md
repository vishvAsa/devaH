---  
title: द्रुहो मुञ्चामि  
unicode_script: devanagari  
emphasis_as_inline_comments: true
---  

## प्रतिज्ञा
क्षे॒त्रि॒यै *(=अचिकित्स्यव्याधेः)* त्वा॒ निर्ऋ॑त्यै त्वा..  
द्रु॒हो मु॑ञ्चामि॒ वरु॑णस्य॒ पाशा॑त् ।  
अ॒ना॒गसं॒ ब्रह्म॑णे त्वा करोमि।  


## शान्तिवचनम्  

शि॒वे ते॒ द्यावा॑पृथि॒वी उ॒भे इ॒मे ।  
शन्ते॑ अ॒ग्निस् स॒हाद्भिर् अ॑स्तु॒  
शं द्यावा॑पृथि॒वी स॒हौष॑धीभिः ।  
शम॒न्तरि॑क्षꣳ स॒ह वाते॑न ते॒।  


शन्ते॒ चत॑स्रः प्र॒दिशो॑ भवन्तु  
या दैवी॒श्चत॑स्रः प्र॒दिशो॒ वात॑-पत्नीर्,  
अ॒भि सूर्यो॑ विच॒ष्टे *(=विपश्यति)* ।  
तासा॑न्त्वा ऽऽज॒रस॒ आ द॑धामि॒।

## अवर्तिनिवारणम्  

प्र यक्ष्म॑ एतु॒ निर्ऋ॑तिं परा॒चैः *(=प्राङ्मुखः)* ।  
अमो॑चि॒ यक्ष्मा॑द् दुरि॒तादव॑र्त्यै *(=आपत्तः)*।  
द्रु॒हः पाशा॒न् निर्ऋ॑त्यै॒ च+उद॑मोचि ।  
अहा॒ *(=अहासीत्)* अव॑र्ति॒म् *(=दारिद्र्यम्)*,  
अवि॑दत् स्यो॒नम् *(=सुस्वम्)*  
अप्य॑भूद् भ॒द्रे सु॑कृ॒तस्य॑ लो॒के ।  

## सूर्यग्रहणमोक्षनिदर्शनम्  

सूर्य॑म् ऋ॒तन् *(=प्राप्तम्)* तम॑सो॒ ग्राह्या॒  
यद्दे॒वा अमु॑ञ्च॒न्नसृ॑ज॒न् व्ये॑नसः *(=व्यसृजन् एनसः)* ।  

## प्रतिज्ञापूर्तिः
ए॒वम॒हमि॒मं क्षे॑त्रि॒याज् *(=आनुवंशिकाद् [रोगात्])* जा॑मिशँ॒साद् *(=बन्धूक्ताद्)*  
द्रु॒हो मु॑ञ्चामि॒ वरु॑णस्य॒ पाशा॑त् ।
