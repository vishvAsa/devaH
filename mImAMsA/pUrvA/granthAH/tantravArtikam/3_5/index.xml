<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;3.5 on संस्कारे विश्वासटिप्पणयः</title>
    <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/</link>
    <description>Recent content in &#43;3.5 on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/index.xml" rel="self" type="application/rss+xml" />
    
    
    <item>
      <title>01 उपांशुयाजाद्यर्थहविर्भ्यः शेषकार्याननुष्ठानाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/01_upAMshuyAjAdyarthahavirbhyaH_sheShakAryAnanuShThAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/01_upAMshuyAjAdyarthahavirbhyaH_sheShakAryAnanuShThAnAdhikaraNam/</guid>
      <description>[( अ॰ ३ वा॰ ४ अ॰ १५ सू॰ ४४ )] ‘सर्वेभ्यो वा कारणाविशेषात्’ इत्यस्यातिप्र+++(अतिप्रसक्तस्येतिक्वचिन्नाति ।)+++सक्तस्यापवादः क्रियते । तमेव तावत्पूर्वं पक्षं स्मारयति । तथा च ‘सर्वेभ्यो हविर्भ्यः’ इत्यनुवाद उपपद्यते । निःशेषहविर्विषयत्वात् ॥ १ ॥
पुराकल्पै च यत्कारणं स्विष्टकृदर्थेऽवदाने संकीर्त्तितं तदाज्येऽप्यविशिष्टम् । यद्देवेभ्यो हविरसौ वहति तस्य तेन भागः प्रार्थितः । आज्यमपि चोपांशुयाजदेवताभ्यस्तेनावश्यं वोढव्यम् । अतश्च ततोऽप्यस्य भागेन भवितव्यम् ॥ २ ॥
एकस्मिन्निति—कस्मिंश्चित्कर्मणीत्यर्थः । अथवा युष्मदभिप्रायेण, एकस्मिन्हविषि स्विष्टकृत्यवदीयमाने सति समवत्तशब्दोऽन्यसहितादवदीयमानवचनो नावकल्पेत । मत्पक्षे त्वाज्यमपि तत्रावदीयत इत्यवकल्पिष्यते । क्व पुनरिदं श्रूयते तदभिधीयते ‘आदित्यः प्रयाणीयः पयसि चरुः, इत्येको यागश्चोदितः । पुनस्तत्रैवोक्तम् ‘आज्यस्थैनं चरुमाभिपूर्याऽऽज्यभागाः पथ्यादयश्चतस्रो देवता यष्टव्याः’ इति । ते च द्रव्यसामान्यादुपांशुयाजविकाराश्चत्वारोऽपि यागाः । आदित्यश्चरुराग्नेयविकारः । तत्र ‘अग्नये स्विष्टकृते समवद्यति’ इति श्रूयते । तद्यदि चरोरेकस्यातिदेशेन स्विष्टकृत्प्राप्तस्ततोऽवद्यती त्येव स्यात् । यदा तु प्रकृतावाज्यादप्युपांशुयाजद्रव्यांत्स्विष्टकृत्तदाऽत्रापि यष्टव्य इत्युभयोश्चर्वाज्ययोरवदाने समवत्तशब्दः समर्थितो भवति । तस्मादपि सन्त्याज्ये शेषकार्याणीति ॥ ३ ॥</description>
    </item>
    
    <item>
      <title>02 साकंप्रस्थायीये शेषकार्याननुष्ठानाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/02_sAkaMprasthAyIye_sheShakAryAnanuShThAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/02_sAkaMprasthAyIye_sheShakAryAnanuShThAnAdhikaraNam/</guid>
      <description>अमावास्यायां नित्यं स्विष्टकृदिडं सांनाय्यादवदीयते । तद्गुणविकारश्च साकंप्रस्थायीयः । अत इहाप्यवदातव्यमित्येतावता विशेषेणातुल्याशङ्कायामतिदेशः क्रियते । तद्वदेवाशेषत्वान्नैवं स्यात् । सर्वदानादशेषतेति । एवं ह्यत्र सर्वदानं, होमार्थे प्रसर्पतः सह कुम्भीभिरिति, अनवत्तस्यैव दोहस्य कुम्भीम्या सहेति विदधदशेषहोमं विदधाति । अतो न शक्यं किंचिच्छेषयितुम् ॥ १३ ॥
इति साकंप्रस्थायीये शेषकार्याननुष्ठानाधिकरणम् ॥ २ ॥</description>
    </item>
    
    <item>
      <title>03 सौत्रामण्यां शेषकार्याननुष्ठानाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/03_sautrAmaNyAM_sheShakAryAnanuShThAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/03_sautrAmaNyAM_sheShakAryAnanuShThAnAdhikaraNam/</guid>
      <description>तद्वदित्यनुवर्तते । सौत्रामण्यां सुराग्रहाः पयोग्रहाश्चाऽऽश्विनादय आम्नाताः । तेषां पृथक् प्रकल्पनमात्रात्मकत्वाच्चमसवत्सर्वहोमप्राप्तिर्नास्तीति विशेषाशङ्कायामतिदेशा+++(अतिदेशादिति—पूर्वाधिकरणन्यायातिदेशादित्यर्थः ।)+++त्तत्रापि यथागृहीतानां होमार्थेनाऽऽदानेन संबन्धो यथोपात्तानां च होमेन श्रूयते ‘यथागृहीतान् ग्रहानृत्विज उपाददते । उत्तरेऽग्नौ पयोग्रहान् जुह्वति दक्षिणे सुराग्रहान्’ इति ॥ १४ ॥
अनन्यशेषभूतश्च प्रतिषेधोऽनुवाद ‘उच्छिनष्टि न सर्वं जुहोति’ इति । उच्छिनष्टीति विधिः । तदनुवादस्तु निषेधः, अशेषहोमप्राप्त्या शेषकार्यनिर्वृत्तिं दर्शयति । वाचनिकस्य च शेषस्य प्रतिपत्त्यन्तरमर्थकर्म वाऽन्यदस्तीति ‘त+++(ततोऽपीति—अयमाशयः । ‘ब्राह्मणं परिक्रीणीयादुच्छेणस्य पातारम् । यदि न विन्देद्वल्मीकवपायामवनयेत् । ततोऽप्यवशिष्टं शतातृण्णायां विक्षारयन्ति’ इति वाचनिकप्रतिपत्त्यन्तरविधानेनाऽऽतिदेशिकप्रतिपत्त्यन्तरबाधान्न स्वेष्टकृदिडं कर्तव्यमिति । वल्मीकवपा-वल्मीकंच्छिद्रम् । शतातृण्णा—शतच्छिद्रा कुम्मी ।)+++तोऽपि’ इति स्विष्टकृदिडं न कर्तव्यमिति ॥ १५ ॥</description>
    </item>
    
    <item>
      <title>04 सर्वपृष्ठायां शेषकार्यतन्त्रताधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/04_sarvapRShThAyAM_sheShakAryatantratAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/04_sarvapRShThAyAM_sheShakAryatantratAdhikaraNam/</guid>
      <description>इदानीं सत्सु शेषकार्येषु तद्विशेषाश्चिन्त्यन्ते । तत्र सर्वपृष्ठायामन्योन्यनिरपेक्षचतुर्थ्यन्तपरिकल्पितैः षड्भिर्गुणैर्भिन्नद्रव्यदेवतासंयोगैर्देवतान्तरावरुद्धयागे देवतान्तरासंभवाद्गुणेन भेदकेन षट् कर्माणि । तेषु केषांचिद्भिन्नान्येव हवींषि । अन्येषां पुनरेक एव रथचक्रमात्रः पुरोडाश आम्नातः । स यदाऽङ्गीक्रियते तदा विचारः, किं कर्मभेदाच्छेषकार्याणां भेद उत द्रव्यैकत्वात्तन्त्रमिति । ननु चैकादशविचारोऽयं तत्र निर्णेष्यते ‘एक [( अ॰ ११ पा॰ ४ अ॰ १२ सू॰ १२ )] द्रव्ये संस्काराणां व्याख्यातमेककर्मत्वम्’ इत्यत्र । अत इह न विचारणीयम् । उच्यते ।
प्रतिपाद्यमिदं द्रव्यं भेदेन सहते क्रियाम् ।
खण्डशश्च प्रधानानामङ्गत्वान्नास्ति तन्त्रता ॥</description>
    </item>
    
    <item>
      <title>05 ऐन्द्रवायवस्य भक्षणतन्त्रत्वाभावाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/05_aindravAyavasya_bhaxaNatantratvAbhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/05_aindravAyavasya_bhaxaNatantratvAbhAvAdhikaraNam/</guid>
      <description>‘सोमेऽवचनाद्भक्षो न विद्यते’ इति सामान्येन भक्षविचारं कृत्वा विशेषविचारोऽयं कर्तव्य आसीत् । यत्तु प्रथमतरं क्रियते तत्पूर्वाधिकरणापवादत्वेन शीघ्रतरोपस्थानात् । पूर्ववद्धि द्रव्यैकत्वात्स्वृद्भक्षिते कृतः शास्त्रार्थ इति न्यायात्प्राप्ते, वचनादद्विर्भक्षणं ‘द्विरैन्द्रवायवस्य भक्षयति’ इति । भवन्ति चेदृशान्यप्यधिकरणांनि येषां न्यायेन पूर्वपक्षं कृत्वा वचनेन सिद्धान्तो भवति । न त्वेतद्यु+++(एवं तावद्भाष्यमनुसृत्याधिकरणान्तरपरतया सूत्रं व्याख्यायः तत्र चास्वरसोद्भावनपूर्वकं पूर्वाधिकरणशेषतया व्याख्यातुं दूषंणं तावदादौ दर्शयति—न त्वेतदित्यादिना ।)+++क्तम् । संदेहाभावात् । तत्र वैतत्क्रियते यत्र न्यायेन प्रतिपादितो वचनाद्बाधितः, तदभावात्समानन्यायेषूपकरिष्यति । स चेह न्यायः पूर्वाधिकरणेनैव प्रदर्शित इति मन्दफलो विचारः । तस्मान्नैवं वर्णनीयम् । किं तर्हि । सर्वपृष्ठायामेव प्रतिकर्म स्विष्टकृदिडं कर्तव्यं प्रधानभेदात् । तथा हि । सिद्धवत्प्रधानभेदमैन्द्र+++(ऐन्द्रवायवसंस्कारहेतुमिति-ऐन्द्रवायवस्य संस्कारभूतभक्षणभेदहेतुमित्यर्थः । इदमत्राऽऽक्तम् । यथैव चतुर्गृहीतान्याज्यानि भवन्ति । न ह्यत्रानूयाजान् यक्ष्यन् भवति इत्यत्रानूयाजसामान्याभावरूपहेतुविधिबलेन चतुर्थचतुर्गृहीतनिवृत्तिपर्यवसितेन चतुर्गृहीतबहुत्वरूपसाध्येन, अनुयाजसामान्याभावरूपहेतोर्व्याप्तिः कल्प्यते तद्वदिहापि ‘द्विर्ह्येतस्य वषट्करोति’ इति हिशब्दश्रुत्या शेषकार्यभेदे प्रधानभेदस्य हेतुत्वेनोपादानात्तदन्यथानुपपत्त्या व्याप्तिकल्पनावश्यंभावादावर्तनीयमेव स्विष्टकृदिडमिंति ।)+++वायवसंस्कारहेतुमाह ‘द्विरैन्द्रवायवस्य भक्षयति । द्विर्ह्येतस्य वषट्करोति’ इति । तस्माद्यावद्वषट्कारं शेषसंस्कार इत्युक्तोत्तरे दत्ते दृष्टान्तमनुभाष्य सूत्रेण परिहारो वक्तव्यः । ऐन्द्रवायवे तु सकृद्भक्षणे प्राप्ते वचनाद्द्विर्भक्षो न प्रधानभेदनिमित्तः । हेत्वधिक [( अ॰ १ पा॰ २ अ॰ ३ )] रणे हेतोर्निराकृत+++(निराकृतत्वादिति—। ‘तेन ह्यन्नं क्रियते’ इतिवत् ‘द्विर्ह्येतस्य वषट्करोति’ इत्यत्रापि वर्तमाननिर्देशाद्वर्तमानकालिकस्य च वषट्कारभेदस्य हेतुत्वासंभवाल्लटो भूतकाललक्षणावश्यंभावाल्लक्षणायाश्च ‘न विधौ परः शब्दार्थः’ इत्यनेन निषिद्धत्वादित्यादि युक्त्या निराकृतत्वादित्यर्थः । ‘न ह्यत्रानूयाजान् यक्ष्यन् भवति’ इत्यत्र तु लक्षणाकारणाभावाद्धेतुविधिरेवेति वैषम्यम् ।)+++त्वात् । एवं च सति पूर्वाधिकरणशेषेणैव सता सोमभक्षसामान्यविचारस्मारणान्न क्रमकोपो भविष्यतीति ॥ १८ ॥</description>
    </item>
    
    <item>
      <title>06 सोमे भक्षप्रतिपादनाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/06_some_bhaxapratipAdanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/06_some_bhaxapratipAdanAdhikaraNam/</guid>
      <description>ऐन्द्रवायवे तावद्विशिष्टविधानादपि भक्षो भवेत् । अथेतरग्रहगते चमसस्थे च सोमे संदेहः । किं भक्षोऽस्ति नेति । तत्रापि ‘सर्वतः परिहारमाश्विनं भक्षयति’ इत्यादिष्वैन्द्रवायवन्याय एव स्यात् । इदं तु सर्वथा तत्रापि विचार्यते किं प्राप्ते भक्षे विशेषणमात्रं वचनेन विधीयत उत विशिष्टविधानमेतदिति । कश्चात्र विशेषः । स यदि वाचनिकस्ततो यावद्वचनमेव कर्तव्योऽथ त्वन्यतः कुतश्चित्तत एकदेशस्थमपि लिङ्गं स्थालीपुलाकन्यायेन समस्तद्योतकं भविष्यति । त्रयश्चेह पक्षाः संभवन्ति । किमन्यार्थदर्शनानां प्राप्त्यापेक्षत्वादविधानाच्च नैव भक्ष उत प्राप्त्यभावादन्यार्थदर्शनान्येव वचनीकृत्य यावद्वचनं भक्ष उत समाख्यावषट्कारहोमाभिषवनिमित्तोऽपि भक्ष इति । किं प्राप्तम् । आज्यसाकंप्रस्थायीयसौत्रामणीग्रहणवत्समस्तहोमसंयोगाच्छेष एव नास्ति कुतः पुनर्भक्ष इति । न चात्र प्रकृतितः प्राप्तिर्न च प्रत्यक्षोपदेशः । योऽप्युपदेश इव सोऽप्यन्यपरत्वादसमर्थः । तस्मान्नास्ति भक्ष इति ॥ १९ ॥</description>
    </item>
    
    <item>
      <title>07 चमसिनां सोमभक्षप्रतिपादनाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/07_chamasinAM_somabhaxapratipAdanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/07_chamasinAM_somabhaxapratipAdanAdhikaraNam/</guid>
      <description>गृह्णीम एतद्यथोपदेशमिति । स तु समाख्यादिभेदभिन्न उपदेशोऽनुसर्तव्यो न तु श्रुतविशेषमात्रनिष्ठः । तत्र चमसेषु तावद् यद्यपि ब्राह्मणगतः प्रत्यक्षोपदेशो नोपलभ्यते तथाऽपि प्रैषगतया समाख्ययाऽनुमीयते । होतृचमसत्वादिविशिष्टं हि द्रव्यनयन प्रेषणं न कथंचिदुपपद्यते यदि तेषु होत्रादयः सोमं न चमन्ति । कथम् । चमस इति, अदनार्थस्य चमेरौणादिकेऽधिकरणसाधनेऽसन्प्रत्यये कृते प्रैषवेलायां भूतभविष्यद्वर्तमानानां क्वचित्संबन्धेऽपेक्ष्यमाणे भूतवर्तमानयोरदर्शनाद्भविष्यत्त्वमनुमीयते । न ह्यन्यथा होतुश्चमसः प्रैत्वित्येतस्यानुष्ठानं शक्यते । तस्माच्चमितव्यं होत्रादिभिः । सोमशेषवन्तश्चमसाः प्रेषिता इति तस्यैवापेक्षितप्रतिपत्तिविशेषस्य प्रत्यासत्तेर्भक्ष्यत्वं गम्यते । सशेषश्चमसो हूयते ‘अल्पं जुहोति’ इति वचनात् । न चान्यदोदनादिद्रव्यं प्रतीयते, यस्यचमनाच्चमसत्वमुपपद्यते । न च तच्चमनस्य कर्माङ्गभावः स्यात् । तत्र प्रकरणं बाध्येत । प्रैषोऽपि चोत्कृष्येत । सोमचमससमाख्यां च बाध्येत । यदि चौदनादि भक्ष्येत तत उच्छिष्टेन पात्रेण पुनर्होमो न क्रियेत । शुद्ध्यर्थं तत्र तक्षणाद्याश्रयणे यस्य होतृचमसत्वाद्यवधारितं तस्य विनाशाद्द्रव्यान्तरं तत्समाख्यं न भवतीति समाख्यातद्रव्यसाधनकहोमविधानबाधः स्यात् । एतेन चमसान्तरोपादानं प्रत्युक्तम् । तदुत्पादने च श्रुतचमससंख्यातिक्रमः स्यात् । न च वचनसामर्थ्यादुच्छिष्टेन होतुं शक्यम् । वचनस्यान्तरेणाप्याचारभङ्गं सोमभक्षे सावकाशत्वात् । सोमभक्षेऽपि सर्वमेतत्तुल्यमिति चेत् । नैतदेवं ‘न सोमेनोच्छिष्टा भवन्ति’ इति श्रुतेः । तस्माच्चमसिभिर्भक्षयितव्य सोम इति । भाष्यमप्यनेनैव क्रमेण नेतव्यं न यथालिखितम् । उपपत्त्यन्तराणामुपपत्त्यन्तरव्यवधानेन क्लिष्टत्वात् । तस्माच्चाब्राह्मणस्य सोमभक्षणं प्रतिषेधति । यदि च ‘प्र यजमानस्य’ इति समाख्यया न सोमभक्षः प्राप्यते ततः फलचमसविधौ ‘स यदि सोमं बिभक्षयिषेत्’ इति न सोमम्’ इति च प्रतिषेधनसंकीर्तनं नावकल्पेत । तस्मादस्ति चमसिनां सोमभक्ष इति ॥ २२ ॥</description>
    </item>
    
    <item>
      <title>08 उद्गातृचमसे ससुब्रह्मण्यानां भक्षप्रतिपादनाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/08_udgAtRchamase_sasubrahmaNyAnAM_bhaxapratipAdanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/08_udgAtRchamase_sasubrahmaNyAnAM_bhaxapratipAdanAdhikaraNam/</guid>
      <description>इदानीं वषट्कारहोमाभिषवभक्षाननुक्त्वैव प्रस+++(स्मृतस्योपेक्षानर्हत्वं प्रसङ्ग इति कथ्यते ।)+++ङ्गात्समाख्याभक्षविशेषानुसरणमेव तावत्करोति । तस्मिन्नेव प्रैषे ‘प्रोद्नातॄणाम्’ इति श्रूयते । तत्र चतुर्धा संदेहः । किमेक एवोद्गाता भक्षयेदुत सर्वर्त्विज उत स्तोत्रकारिण आहोस्विच्चत्वारोऽपि छन्दोगा इति । केचित्तु द्वितीयचतुर्थयोः पक्षयोरेकत्वमिच्छन्ति । सूत्रद्वयेऽपि सर्वशब्दप्रयोगात्, लक्षणायाश्च प्रत्यासत्तेः केवलच्छन्दोगविषयत्वात् । कुतः संदेहः ।
विसंवादः स्फुटो ह्यत्र प्रकृतिप्रत्ययार्थयोः ।
तत्र कस्यानुरोधेन कस्य वृत्तिर्भवेदिति ॥
तत्र पाशाधिकरणन्यायेन ‘गुणे त्व [( अ॰ ९ पा॰ ३ अ॰ ५ सू॰ १५ ) एतत्सूत्रावयवः] न्याय्यकल्पनैकदेशत्वात्’ इति प्रातिपदिकार्थप्राधान्यात् ‘उद्गातारं वृणीते’ इति चोत्पत्तावेकत्वादेकस्मा एवोद्गात्रे चमसो दातव्यः श्रूयते । तस्मादेको भक्षयेत् । प्रातिपदिकार्थासंभविनो बहुवचनस्याविवक्षितत्वादिति पूर्वः पक्षः ॥ २३ ॥</description>
    </item>
    
    <item>
      <title>09 हारियोजने ग्रावस्तुतोऽपि भक्षप्रतिपादनाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/09_hAriyojane_grAvastuto_api_bhaxapratipAdanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/09_hAriyojane_grAvastuto_api_bhaxapratipAdanAdhikaraNam/</guid>
      <description>गतः समाख्याभक्षः । इदानीं वाचनिकमेवानुगच्छति । तत्र ‘यथाचमसमन्यांश्चमसांश्चमसिनो भक्षयन्ति । अथैतस्य हारियोजनस्य सर्व एव लिप्सन्ते’ इत्येतद्वचनं किं प्रकरणादशेषविषयं सत्, ग्रावस्तुतोऽपि भक्षं प्रापयत्युत स्ववाक्योपात्तचमसिविषयत्वान्नेति संदेहे, तेनैव तावदभिप्रायेण न विद्यत इत्याह ॥ २७ ॥
न शक्यं सर्वशब्दो विना कारणेन प्रकृतकर्तृमात्रवचनः सन्नेकदेशे स्थापयितुम् । अतो हारियोजनं ग्रावस्तुदपि भक्षयेत् ॥ २८ ॥
पूर्वपक्षाभिप्रायविवरणम् । यथाचमसमन्यानिति पुनःश्रुतेर्न किंचित्प्रयोजनमस्त्यन्यदतः सर्वशब्दविशेषणत्वात् । अथशब्दैवकाराभ्यां सुतरां तेष्वेव प्रत्ययः । ये ह्यन्यत्र प्रत्येकरूपेणोपात्तास्तेष्वेवकारो भवति । तस्मान्न ग्रावस्तुत्प्रत्येतव्यः ॥ २९ ॥</description>
    </item>
    
    <item>
      <title>10 वषट्कारनिमित्तकभक्षान्तरप्रतिपादनाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/10_vaShaTkAranimittakabhaxAntarapratipAdanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/10_vaShaTkAranimittakabhaxAntarapratipAdanAdhikaraNam/</guid>
      <description>इदमपरं वचनं ‘वषट्कर्तुः प्रथमभक्षः’ इति । तत्किं वषट्कारं निमित्तीकृत्य प्राथम्यविशिष्टं भक्षणं विधत्त उत भक्षणमनूद्य प्राथम्यमात्रं विधत्त इति विचारः । किं प्राप्तम् । ‘नचेदन्ये [( अ॰ १ पा॰ ४ अ॰ ६ सू॰ ९ ) एतत्सूत्रावयवः] न शिष्टाः’ इति कथंचिदनुवादत्वे संभवति विशिष्टविधानानुपपत्तेः, प्राथम्यस्य चाप्राप्तत्वात्तदनुवादेन भक्षविधानासंभवादेवं वचनं व्यज्यते यो वषट्कर्तुर्भक्षः स प्रथम इति । ननु चाप्राप्तत्वाद्भक्षोऽप्यनुवदितुं न शक्यते । समाख्यया प्राप्तत्वादनुवादो गम्यते । अस्ति हि तस्य+++(तस्य—वषट्कर्तुर्होत्रादेरित्यर्थः ।)+++ समाख्यया चमसेषु भक्षः, स शक्योऽनुवदितुम् । तेषां+++(तेषां च—चमसिनां मध्य इत्यर्थः ।)+++ च यो यदा वषट्करोति स तदा प्रथमो भक्षयेत् । तत्रैतत्स्यात् । ग्रहेषु चमसान्तरेषु च प्राप्त्यभावादनुवादो नोपपद्यत इति । नैष दोषः । न ह्यवश्यं यदेव सर्वत्र प्राप्तं तदेवानुवदितव्यम् । सर्वानुवादानां यथासंभवं प्राप्त्यपेक्षत्वात् । न च ग्रहचमसान्तराणां वषट्कर्तृभिरभक्ष्यमाणानां किंचिन्न सिध्यति । प्रतिपत्तिरिति चेत् । वेदविहितप्रतिपत्त्य भावे लौकिकप्रतिपत्तिसिद्धेः । वक्ष्यमाण+++(वक्ष्यमाणेति—अनन्तराधिकरणवक्ष्यमाणहोमाभिषवरूप निमित्तद्वारेण ग्रहादिषु भक्षणोपपत्तिरित्यर्थः ।)+++निमित्तद्वारेण वा भक्षणोपपत्तिः । अथोच्यते । समाख्ययया विप्रकृष्टा प्राप्तिर्न शक्यते शीघ्रप्रवर्तिन्या श्रुत्याऽनुवदितुम् । अतः प्राप्त्यभाववेलायां श्रुतिः प्रवर्तमाना यत्र यत्र वषट्कृतं तत्र तत्राविशेषेण विधास्यतीति । तदयुक्तम् । तत्र हि संनिकर्षविप्रकर्षावपेक्ष्येते यत्र विरोधः कश्चित् । इयं तु श्रुतिरनेकार्थवि+++(विधिक्लेशेति—श्रूयमाणविधिना प्राथम्यविशिष्टभक्षणान्तरविधने विशेषणविधानार्थं विध्यन्तरकल्पनाक्लेश इत्यर्थः ।)+++धिक्लेशभयाद्यथाकथंचिदपि प्राप्नुवन्तं भक्षं प्रतीक्षते । यदा केनचिदपि प्रमाणेन नास्ति प्राप्तिरित्यवगम्यते तदा विशिष्टविधानमङ्गी करोति । तथा च प्रकरणादिप्राप्तार्थानुवादेन श्रुतयो गुणानां विधात्र्य इष्टाः । तस्मात्प्राथम्यमात्रानिमित्तत्वान्न वषट्कारो भक्षकारणमिति प्राप्ते । उच्यते ।</description>
    </item>
    
    <item>
      <title>11 होमाभिषवनिमित्तकभक्षप्रतिपादनाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/11_homAbhiShavanimittakabhaxapratipAdanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/11_homAbhiShavanimittakabhaxapratipAdanAdhikaraNam/</guid>
      <description>किमेतावद्भिरेव निमित्तैर्भक्षः । नेत्युच्यते । होमाभिषवाभ्यामपरो भक्षः । कथम् । एवं ह्याह ‘हविर्धाने ग्रावभिरभिषुत्याऽऽहवनीये हुत्वा प्रत्यञ्चः परेत्य सदसि भक्षान्भक्षयन्ति’ इति । तत्र होमाभिषवौ तावत्सगुणौ प्राप्तौ न विधीयेते । दीक्षा+++(दीक्षावाक्यवदिति । ‘अध्वर्युर्गृहपतिं दीक्षयित्वा ब्रह्माणं दीक्षयति, तत उद्गातारं ततो होतारं, ततस्तं प्रतिप्रस्थाता दीक्षयित्वाऽर्धिनो दीक्षयति—ब्राह्मणाच्छंसिनं ब्रह्मणः प्रस्तोतारमुद्गातुः, मैत्रावरुणं, होतुः, ततस्तं नेष्ठा दीक्षयित्वा तृतीयिनो दीक्षयति—आग्नीध्नं ब्रह्मणः प्रतिहर्ता रमुद्गातुरच्छावाकं होतुः, ततस्तमुन्नेता दीक्षयित्वा पादिनो दीक्षयति—पोतारं ब्रह्मणः सुब्रह्मण्यमुद्गातुः, ग्रावस्तुतं होतुः, ततस्तमन्यो ब्राह्मणो दीक्षयति ब्रह्मचारी वाऽऽचार्यप्रेषितः’ इत्येवं सत्रात्मकद्वादशाहप्रकरणपठितवाक्यवादित्यर्थः ।)+++वाक्यवत्क्रमार्था श्रुतिरिति चेत् । तच्च नास्ति । अर्थादेवास्य क्रमस्य सिद्धत्वात् । न हि हुतस्याभिषवः संभवति, न च भक्षितस्य होमः । आहवनीयदेशाच्च सद आगच्छन्तप्रत्यञ्च एव प्रतिपद्यन्ते । होत्रादीनां च सदसि कर्मप्रवृतेरवश्यं वषट्कारसमाख्यानिमित्तभक्षार्थं सदः सोमा आनेतव्याः । अध्वर्युणा चोपहवो दातव्यः । तेन सदसीत्यनूद्यते । केवलं तु भक्षणमप्राप्तं विधीयते । तत्र हुत्वाऽभिषुत्येत्येतदुपादानस्यैतत्प्रयोजनं कथं नाम तत्समानकर्तृको भक्षः सिध्येदिति । न हि निर्ज्ञा+++(निर्ज्ञातेति—होमस्य फलार्थत्वेन, अभिषवस्य सोमसंस्कारार्थत्वेन च निर्ज्ञातप्रयोजनयोरित्यर्थः ।)+++तप्रयोजनयोर्होमाभिषवयोर्भक्षणाङ्गत्वं संभवति । भक्षस्य च सोमसंस्कारत्वमवगतमेवेति नाङ्गत्वार्थमितरसंबन्धश्रवणम् । अतश्चार्थाद्धोमाभिषवयोर्निमित्तत्वं ज्ञातम् । अतो होमाभिषवकार्यपि सोमं भक्षयेदिति ॥ ३२ ॥</description>
    </item>
    
    <item>
      <title>12 एकपात्रे भक्षसमुच्चयाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/12_ekapAtre_bhaxasamuchchayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/12_ekapAtre_bhaxasamuchchayAdhikaraNam/</guid>
      <description>अथ यत्र निमित्तसंपातो भवति तत्र किमन्यनिमित्तको भक्षः समुच्चीयते, अथ विकल्प्यते, अथवा बाध्यत इति । तुल्यार्थत्वाद्विकल्पप्राप्तावभिधीयते । प्रैतु होतुरित्यादिना विशेषसंयोगादविशेषशास्त्रं होमाभिषवसंबद्धं ग्रहेषु चरितार्थं शक्यं बाधितुम् । अतः शेषे तत्स्यादिति ॥ ३३ ॥
स्याद्वा प्राप्तिर्निमित्तत्वात् । वषट्करणादिनिमित्ते सति प्रत्यक्षोपदेशेनैव वषट्कारादिसंबन्धेन प्राप्तिः । न च तस्य सामान्येन प्रवृत्तिः । वषट्कृतेषु सोमेषु विशेषरूपेणैव प्रत्यक्षशिष्टत्वात् । कामं वा समाख्या विप्रकृष्टत्वाद्दुर्बला स्यात् । साऽपि त्वनवकाशत्वादवश्यमङ्गीकर्तव्या । तथा सति च प्राप्तिमात्रेऽसौ व्याप्रियते नान्यन्निवर्तते । संभवति हि सावयवस्य द्रव्यस्यानेकेनापि भक्षणं, विशेषतस्तिक्तकटुकस्य सोमस्य । श्रूयते च ‘अल्पं भक्षयेत्’ इति । न च निःशेषभक्षणेऽल्पत्वमवकल्पते । सशेषे च प्रतिपत्त्यपेक्षिणि भवति भक्षान्तरस्यावकाशः । तस्मात्समावेशः कर्तव्य इति । ॥ ३४ ॥ ३५ ॥</description>
    </item>
    
    <item>
      <title>13 वषट्कर्तुः प्रथमं भक्षप्रतिपादनाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/13_vaShaTkartuH_prathamaM_bhaxapratipAdanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/13_vaShaTkartuH_prathamaM_bhaxapratipAdanAdhikaraNam/</guid>
      <description>एकस्मिन्पात्रेऽनेको भक्षयिता साधितः । इदानीं तद्गताः क्रमादिविशेषाः प्रतिपाद्यन्ते । तत्राध्वर्यौ प्रथमं भक्षयति न समर्पणभूयस्त्वेन प्रयोगो विक्षेप्स्य+++(विक्षेप्स्यत इति । अध्वर्योर्होमकर्तृत्वेन तद्धस्त एव पात्रसत्त्वेन स्वीयं भक्षणं तेन कृत्वाऽन्यस्मै दानेऽर्पणप्रत्यर्पणादिगौरवं नाऽऽपद्यत इति भावः ।)+++ते । अन्यथा पुनरध्वर्युणा समर्पिते पुनरपि तस्मै समर्पणाद्विक्षेपः स्यादिति मत्वा क्रमादध्वर्युः पूर्व इत्याह ॥ ३६ ॥
बलवति प्रमाणे विहिते दुर्बलोपन्यासः क्लिष्टो भवतीति मन्त्रवर्णं तावदुपन्यस्यति । तत्र ग्रावस्तुतिपरो मन्त्रो हौत्रकारिणां प्रथमं भक्षं दर्शयति । एते वदन्ति—अभिषवे क्रियमाणें शब्दं कुर्वन्ति, शतवत्सहस्रवदभिक्रन्दन्ति—वदनमेवोत्तरेणाभिक्रन्दनेन विशेषितं, हरितोभिरासभिः—सोमसंपर्कान्नीलाकृतैर्मुखैः । विष्ट्वी+++(विष्ट्वी—यज्ञं प्राप्येति वेदभाष्ये ।)+++—कर्मणि, ग्रावाणः सुकृतः—शोभनकारिणः, सुकृत्यया—सुकृत्त्वेन, होतुश्चित्—होतुरपि, पूर्वे हविरद्यं—होतुर्यत्प्रथममदनीयं, तदाशत—भुक्तवन्त इति ब्रुवन् वषट्कर्तुः प्रथमभक्ष इति दर्शयति । एवं ‘होतेव नः प्रथमः पाहि’ इति । यथा होता प्रथमं पिबतीत्युपमानात्प्रसिद्धिर्गम्यते ॥ ३७ ॥</description>
    </item>
    
    <item>
      <title>14 अनुज्ञापूर्वकं भक्षणाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/14_anujnApUrvakaM_bhaxaNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/14_anujnApUrvakaM_bhaxaNAdhikaraNam/</guid>
      <description>‘तस्मात्सोमो नानुपहूतेन’ इत्येतस्यार्थकथनार्थमुत्तरविवक्षार्थं चैतत्सूत्रम् ॥ ४० ॥
इति अनुज्ञापूर्वकं भक्षणाधिकरणम् ॥ १४ ॥</description>
    </item>
    
    <item>
      <title>15 वैदिकमन्त्रेणानुज्ञापनाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/15_vaidikamantreNAnujnApanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/15_vaidikamantreNAnujnApanAdhikaraNam/</guid>
      <description>तदुपह्वानं केन कर्तव्यमत आह—‘उपहूत उपह्वयस्व’ इत्यनेनेति । उभयोरनुज्ञाप्यानुज्ञापकयोर्व्यापारप्रदर्शनार्थं सकलोच्चारणम् । सर्वथा लौकिकेन तावन्न कर्तव्यमित्यर्थः ॥ ४१ ॥
इति वैदिकमन्त्रेणानुज्ञापनाधिकरणम् ॥ १५ ॥</description>
    </item>
    
    <item>
      <title>16 वैदिकमन्त्रेणानुज्ञादानाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/16_vaidikamantreNAnujnAdAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/16_vaidikamantreNAnujnAdAnAdhikaraNam/</guid>
      <description>वदनमिति वा पाठः । समस्तमेव प्रश्नप्रतिवचनयोरेकत्र वा लौकिकः प्रयोग इति प्राप्तावुच्यते । अर्थक्रमेण पाठक्रमं बाधित्वोपहूत इत्येवमभ्यनुज्ञायां प्रयोक्तव्यः ॥ ४२ ॥
इति वैदिकमन्त्रेणानुज्ञादानाधिकरणम् ॥ १६ ॥
एकपात्राणामनुज्ञाप्य भक्षणाधिकरणम् यद्येतदत्यन्ताप्राप्तं विधीयेत ततो यतः कुतश्चित्प्रार्थ्येत । लौकिकमेव त्वेतन्नियम्यते । तस्य यादृशे विषये प्राप्तिः सा न निवार्यते । समानपात्राणां तु ‘स [( अ॰ १० पा॰ ३ सू॰ ५३ )] मं स्यादश्रुतत्वात्’ इत्यनेन न्यायेन समविभागे सति वैषम्यप्रसक्तावनुज्ञाप्य कार्यम् । सत्यपि सोमेनानुच्छिष्टत्वे तत्कृते चादृष्टदोषाभावे प्रत्यक्षेणैव सहभोजनाद्व्यलीकोत्पत्तेरुपपत्तेरनुज्ञावसरो भवति । तस्मादेकपात्राणामिति ॥ ४३ ॥</description>
    </item>
    
    <item>
      <title>17 यजमानस्य वषट्कारभक्षप्रतिपादनाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/17_yajamAnasya_vaShaTkArabhaxapratipAdanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/17_yajamAnasya_vaShaTkArabhaxapratipAdanAdhikaraNam/</guid>
      <description>ज्योतिष्टोमे ऋतुग्रहेज्यासु यजमानसप्तमानां याज्याप्रयोगार्थे वरणमाम्नातम् । तेषु यजमानस्य याज्या, तस्याश्च पक्षद्वयं विहितं होत्रे प्रत्यर्पणं स्वयं वोच्चारणम् । तत्र यदा स्वयं यजति तदा किं वषट्कारस्तन्निमित्तश्च भक्षोऽपनीयते नेति संदेहे, नापनयो वचनाभावात् । अन्यापनये च नान्यस्यापनयः । असंबन्धात् । याज्यामात्रस्य ह्यपनयनं श्रूयते न वषट्कारभक्षयोः । तस्माद्यथा याज्याया अपनये सत्यपि होतुर्वरणं नापनीयते तथा भक्षोऽपीति । ननु च यदा स्वयं यजते तदा नैवापनयो भवति ‘यजमानस्य याज्या’ इति वचनात् । यदा तु सोऽभिप्रेष्यति तदाऽपनयोऽत एवं विचारयितव्यं किं याज्यापनये यजमानाद्भक्षोऽपनीयते नेति । उच्यते ।</description>
    </item>
    
    <item>
      <title>18 फलचमसाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/18_phalachamasAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/18_phalachamasAdhikaraNam/</guid>
      <description>योऽयं ज्योतिष्टोमे राजन्येन वैश्येन च निमित्तेन नैमित्तिकः फलचमसः श्रूयते, न्यग्रोधस्तिभीः—न्यग्रोधाङ्कुरान् न्यग्रोधफलानि वा, ताः संपिष्य दधन्युन्मृज्य तमस्मै भक्षं प्रयच्छेत्, इति । स किं भक्षविकार उतेज्याविकार इति संदेहे, बिभक्षयिषेदिति श्रुतिसंयोगात्तमिति प्रकृतग्राहिश्रुतिसंयोगात्पुनरपि भक्षश्रुतिसंयोगादानन्तर्यश्रुतेः समानवाक्योपादानाच्च भक्षो भूत्वा तत्समानस्थानं भक्षगतमेव सोमं विकुर्यान्न यागगतम् । न ह्यन्यत्र श्रुतमन्यविषयस्य बाधने समर्थम् । यागसंबन्धश्चास्य प्रकरणाद्विज्ञायते । तच्च दुर्बलम् । एवं चोत्पत्तिवाक्यशिष्टः सोमो यागादर्थकर्मणो न निवर्तिष्यते । प्रतिपत्तिबाधे तु विनाऽपि तावच्छ्रुत्या मन्दोऽपराधः किमुत श्रुतावेव सत्याम् । तस्माद्भक्षविकारः ॥ ४७ ॥</description>
    </item>
    
    <item>
      <title>19 राजन्यचमसे ब्राह्मणानां भक्षप्रतिपादनाधिकरणम्</title>
      <link>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/19_rAjanyachamase_brAhmaNAnAM_bhaxapratipAdanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/mImAMsA/pUrvA/granthAH/tantravArtikam/3_5/19_rAjanyachamase_brAhmaNAnAM_bhaxapratipAdanAdhikaraNam/</guid>
      <description>दशपेये ‘शतं ब्राह्मणाः सोमान् भक्षयन्ति । दश दशैकैकं चमसमनुप्रसर्पेयुः’ इति । तत्र राजन्यचमसोऽपि किं ब्राह्मणैरेव दशभिर्भक्षयितव्य उत राजन्यैरिति संदेहः । कः पुनः संदेहहेतुः । केचिदाहुः । वचनव्यक्तिभेद इति । यदि हि दश दशैकैकमिति विधिस्ततस्तुल्यजातीयेषु सर्वत्र विहितेषु ‘शतं ब्राह्मणाः’ इति यथाप्राप्तानुवादो ब्राह्मणग्रामवद्भूम्ना भवतीति राजन्या दश । अथ पुनः ‘शतं ब्राह्मणाः’ इति विधिः ‘दश दशैकैकम्’ इत्यनुवादस्ततो विधौ गौणत्वासंभवात्सर्वत्र ब्राह्मणैरेव भक्षयितव्यमिति ब्राह्मणा दश । किं तावत्प्राप्तम्, अनुप्रसर्पेयुरित्यस्य विधिसामर्थ्याद्भक्षयन्तीति चानुवादसामर्थ्याद्दशदशैकैकमिति विधौ सति के दशेत्यपेक्षायां तुल्यजातीयेषु संख्यावृत्तिस्वाभाव्याद्ब्राह्मणचमसेषु ब्राह्मणा राजन्यचमसे राजन्या दशेति गम्यते । सामान्यादिति च-दशसंख्यां चोदयित्वा निवृत्तव्यापारे शास्त्रे तत्पूरणार्थमश्रुतासु व्यक्तिषूपादीयमानासु यासां किंचित्प्रत्यायकमस्ति ता ग्रहीतव्यास्तुल्यजातीयानां च सामान्यं गमकं विद्यते न जात्यन्तरानुगतानाम् । अथवा सामान्यादिति—विषयसामान्यात्, ‘अर्थैकत्वे द्रव्य [( अ॰ ३ पा॰ १ अ॰ ६ सू॰ १२ )] गुणयोः’ इति हि फलचमसं प्रत्युपादीयमानयोः क्षत्रियत्वदशत्वयोः परस्परनियमे सति यावति विषये दशत्वं तावति राजन्यत्वमित्यवगम्यत इति बलाद्दश राजन्या विज्ञायन्ते । अथवा सामान्यादिति—तुल्यकार्यं तुल्यजातीयं च तुल्यस्य बाधकं भवति । तद्यदि राजसूयचोदनातो राजन्यत्वं प्राप्तं प्रकृतितश्चैकत्वं, तत्र दशत्वं विधीयमानं सामान्यादातिदेशिकत्वाच्चैकत्वं बाधते न जातिं, भिन्नकार्यत्वात् । ततश्चानिवृत्तजातिरेव यजमानचमसो दशत्वेन योजयितव्य इति दश राजन्या भवन्ति । ननु च दशत्वे विधीयमाने यदेकैकं चमसमनुप्रसर्पन्तीति विशिष्टानुवादाद्वाक्यं भिद्यते । नैष दोषः । चमसमिति द्वितीयान्तं केवलमनूद्यते । तावता तु संस्कार्यत्वं गम्यते । न च चमसानां भक्षणं मुक्त्वाऽन्यः संस्कारः । तेन स एवानुप्रसर्पणशब्देन लक्ष्यते । तन्न च प्रत्येकमेव भक्षणं प्राप्तमिति तदप्यनूद्यते । तस्मान्न वाक्यभेदः ॥ ५२ ॥</description>
    </item>
    
  </channel>
</rss>