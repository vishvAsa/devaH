+++
title = "गरुडदण्डकम्"
unicode_script = "devanagari"
+++

नमः पन्नगनद्धाय  
वैकुण्ठ-वश-वर्तिने ।  
श्रुति-सिन्धु-सुधोत्पाद-  
-मन्दराय गरुत्मते ॥ १॥

गरुडम् अखिल-वेदनीडाधिरूढम्  
द्विषत्-पीडनोत्कण्ठिताकुण्ठ+++(=अनालसि)+++-वैकुण्ठ-पीठी-कृत-स्कन्धम् ईडे,,  
स्वनीडागति-प्रीत-रुद्रा-सुकीर्ति-स्तनाभोग-गाढोपगूढ--  
स्फुरत्-कण्टक-व्रात+++(रोमाञ्च)+++-वेध-व्यथा-वेपमान-द्विजिह्वाधिपाकल्प-विष्फार्यमाण-स्फटा+++(=फण)+++-वाटिका-रत्न-रोचिश्-छटा-राजि-नीराजितं  
कान्ति-कल्लोलिनी+++(=तरङ्गिणी)+++-राजितम् ॥ २॥

जय गरुड सुपर्ण दर्वीकराहार+++(5)+++ देवाधिपाहार+++(→अमृत)+++हारिन्
दिवौकस्-पति-क्षिप्त-दम्भोलि-धारा-किणा-ऽऽकल्प+++(=अलङ्कार)+++  
(कल्पान्त-वातूल-कल्पोदय)+अनल्प-वीरायित +उद्यच्-चमत्कार दैत्यारि-जैत्र-ध्वजारोह-निर्धारितोत्कर्ष
सङ्कर्षणात्मन् गरुत्+++(=पक्ष)+++मन् +++(प्राण)+++मरुत्-पञ्चकाधीश सत्यादिमूर्ते+++(=प्राणापानादिपञ्चवृत्तीनां क्रमात् सत्य-सुपर्ण-गरुड-तार्क्ष्य-विहगेश्वर-मूर्ते)+++ - न कश्चित् समस् ते नमस् ते पुनस् ते नमः ॥ ३॥

नम इदम् अजहत्-सपर्याय  
((((पर्याय-निर्यात-पक्षानिलास्फालनोद्वेलपाथोधि-वीची)-चपेटा)ऽऽहताऽगाध-पाताल)-भाङ्कार-सङ्क्रुद्ध-+++(दिङ्)+++नागेन्द्र-पीडा-सृणी+++(=अङ्कुश)+++-भाव)-भास्वन्-नख-श्रेणये  
चण्ड-तुण्डाय+++(=चञ्चवे)+++, नृत्यद्-भुजङ्ग-भ्रुवे, वज्रिणे दंष्ट्रया, तुभ्यम्,,  
अध्यात्मविद्या विधेया +++(यथा तथा)+++ विधेया,,  
भवद्-दास्यम् आपादयेथा,, दयेथाश् च मे ॥ ४॥

+++(क्षिप ओं स्वाहा)+++ मनुर् अनुगत-पक्षि+++(→क्षिप)+++वक्त्रस् स्फुरत्-तारकस्+++(=प्रणवः)+++ तावकश् चित्रभानु+++(=अग्नि)+++-प्रिया-शेखरस् त्रायतां  
नस् त्रिवर्गापवर्ग-प्रसूतिः,,  
पर-व्योम-धामन्  
बल+++(=दानवविशेष)+++-द्वेषि-दर्प-ज्वलद्-वालखिल्य-प्रतिज्ञावतीर्ण  
स्थिरां तत्त्व-बुद्धिं परां भक्ति-धेनुं  
जगन्-मूल-कन्दे मुकुन्दे  
महानन्द-दोग्ध्रीं दधीथा,  
मुधा-काम-हीनाम्,  
अहीनाम्+++(श्लेषः!)+++ अहीनान्तक ॥ ५॥

षट्त्रिंशद्-गण-चरणो  
न-र-परिपाटी-नवीन-गुम्फगणः ।  
विष्णु-रथ-दण्डकोऽयं  
विघटयतु विपक्ष-वाहिनी-व्यूहम् ॥ ६॥

विचित्र-सिद्धि-दः सोऽयं  
वेङ्कटेश-विपश्चिता ।  
गरुड-ध्वज-तोषाय  
गीतो गरुड-दण्डकः ॥ ७॥