+++
title = "०६१"

+++


मरुतः। श्यावाश्व आत्रेयः। गायत्री।

के ष्ठा॑ नरः॒ श्रेष्ठ॑तमा॒ य एक॑एक आय॒य ।  
प॒र॒मस्याः॑ परा॒वतः॑ ॥ ०१॥

के । स्थ॒ । न॒रः॒ । श्रेष्ठ॑ऽतमाः । ये । एकः॑ऽएकः । आ॒ऽय॒य ।  
प॒र॒मस्याः॑ । प॒रा॒ऽवतः॑ ॥

हेनरोनेतारोमरुतः श्रेष्ठतमाः अत्यन्तंश्रेष्ठाः यूयं केष्ठ केस्थ केभवथ एवंस्वरूपानिश्चयात् सन्दिह्यब्रवीति येयूयं एकएकः प्रत्येकं आयय आगच्छथ कस्मादितिउच्यते परमस्याःपरावतः अत्यन्तदूरदेशात् अन्तरिक्षादित्यर्थः ॥ १ ॥

मरुतः। श्यावाश्व आत्रेयः। गायत्री।

क्व१॒॑ वोऽश्वाः॒ क्वा॒३॒॑भीश॑वः क॒थं शे॑क क॒था य॑य ।  
पृ॒ष्ठे सदो॑ न॒सोर्यमः॑ ॥ ०२॥

क्व॑ । वः॒ । अश्वाः॑ । क्व॑ । अ॒भीश॑वः । क॒थम् । शे॒क॒ । क॒था । य॒य॒ ।  
पृ॒ष्ठे । सदः॑ । न॒सोः । यमः॑ ॥

हेमरुतोवोयुष्मकंअश्वाः क्व कुत्रत्याः क्वचाभीशवोबन्धनरज्जवः कथंच शेक शीघ्रङ्गन्तुंशक्ताभवथ कथा कथं यय याताःस्थ पृष्ठे अश्वा- नांपृष्ठदेशेसदः सीदति तिष्ठेत्यत्रेतिसदः पर्याणं तत्रदृश्यते तथा नसोर्नासिकयोर्यमोनियमिता पलायनप्रतिबन्धकारीपशोर्नासिकयोर्दृश्यते तस्मादश्वादिलिङ्गैः कुत्रापित्वरितगमनाइव प्रतिभान्ति केयूयमितिदेवत्वमनवधार्याहा ॥ २ ॥

मरुतः। श्यावाश्व आत्रेयः। निचृत्।

ज॒घने॒ चोद॑ एषां॒ वि स॒क्थानि॒ नरो॑ यमुः ।  
पु॒त्र॒कृ॒थे न जन॑यः ॥ ०३॥

ज॒घने॑ । चोदः॑ । ए॒षा॒म् । वि । स॒क्थानि॑ । नरः॑ । य॒मुः॒ ।  
पु॒त्र॒ऽकृ॒थे । न । जन॑यः ॥

एषामश्वानंजघने हन्तव्यप्रदेशे चोदःप्रेरिका कशा अराग्रकाष्ठविशेषोवा वर्तते शीघ्रगमनायताडयन्वर्ततइत्यर्थः सक्थानि ऊरुप्रदेशान् नरोनेतारोमरुतोवि विविच्ययमुः नियच्छन्ति आशुधावनेन विवृताभवन्तीत्यर्थः विवृतौदृष्टान्तः-पुत्रकृथे पुत्रकरणे उत्पादने जनयः अप- त्योत्पादयित्र्योयोषितइव तायथापुत्रोत्पादनकाले सङ्गमसमये ऊरू विवृतौकुर्वन्तितद्वदित्यर्थः ॥ ३ ॥

मरुतः। श्यावाश्व आत्रेयः। गायत्री।

परा॑ वीरास एतन॒ मर्या॑सो॒ भद्र॑जानयः ।  
अ॒ग्नि॒तपो॒ यथास॑थ ॥ ०४॥

परा॑ । वी॒रा॒सः॒ । इ॒त॒न॒ । मर्या॑सः । भद्र॑ऽजानयः ।  
अ॒ग्नि॒ऽतपः॑ । यथा॑ । अस॑थ ॥

कशाताडनादिलिङ्गेन जिगमिषून् मत्वाब्रूते-हेवीरासोवीराः अमित्राणामीरयितारः हेमर्यासोमर्त्येभ्योहिताः हेभद्रजानयः भद्रः स्तु- त्योजानिर्जन्मयेषान्तेतथोक्ताः रुद्रपुत्राइत्यर्थः अग्नितपोग्निनातप्ताः ताम्रादयोयथादीप्ताः तद्वत्प्रदीप्ताः असथ भवथ अथवाग्नितप्तादग्धदे- हायथापलायन्तेतथाभवथेति ॥ ४ ॥

शशीयसी तरन्तमहिषी। श्यावाश्व आत्रेयः। अनुष्टुप्।

सन॒त्साश्व्यं॑ प॒शुमु॒त गव्यं॑ श॒ताव॑यम् ।  
श्या॒वाश्व॑स्तुताय॒ या दोर्वी॒रायो॑प॒बर्बृ॑हत् ॥ ०५॥

सन॑त् । सा । अश्व्य॑म् । प॒शुम् । उ॒त । गव्य॑म् । श॒तऽअ॑वयम् ।  
श्या॒वाश्व॑ऽस्तुताय । या । दोः । वी॒राय॑ । उ॒प॒ऽबर्बृ॑हत् ॥

सातरन्तमहिषी मत्द्यंसनत् प्रादात् किं अश्व्यं अश्वात्मकं तत्समूहात्मकंवा पशुं जातावेकवचनं उतापिच गव्यं गोसमूहात्मकं पशुं शता- वयं अनेकैरविभिर्युक्तं सनदिति सेत्युक्तं केत्याह याश्यावाश्वस्तुताय श्यावाश्वेनमयास्तुतायवीराय तरन्ताय दोः स्वकीयंभुजं उपबर्बृहत् उपोदयच्छदालिङ्गनाय सासनदिति यतोभर्तृप्रेमास्पदा तस्मादेव बहुधनन्दातुंशक्तेत्यर्थः ॥ ५ ॥

शशीयसी तरन्तमहिषी। श्यावाश्व आत्रेयः। गायत्री।

उ॒त त्वा॒ स्त्री शशी॑यसी पुं॒सो भ॑वति॒ वस्य॑सी ।  
अदे॑वत्रादरा॒धसः॑ ॥ ०६॥

उ॒त । त्वा॒ । स्त्री । शशी॑यसी । पुं॒सः । भ॒व॒ति॒ । वस्य॑सी ।  
अदे॑वऽत्रात् । अ॒रा॒धसः॑ ॥

उतापिच त्वा एका शशीयसी शशीयसीतिएतन्महिष्यानाम सैवस्त्री यद्वा उतेत्ययमेवकारार्थे स्त्रीषुसैवप्रशस्येत्यर्थः त्वसमसिमनेमे- त्यनुच्चानीतिवचनात् त्वेतिनिघातः सैवपुंसःपुरुषाद्वस्यसी वसीयसी भवति कस्मात्पुंसइत्युच्यते अदेवत्रात् देवान येनत्रायन्तेस्तुत्यादि- नासः अदेवत्रः तस्मादराधसः राधोधनं दानार्हधनरहिताल्लुब्धकादित्यर्थः ॥ ६ ॥

शशीयसी तरन्तमहिषी। श्यावाश्व आत्रेयः। गायत्री।

वि या जा॒नाति॒ जसु॑रिं॒ वि तृष्य॑न्तं॒ वि का॒मिन॑म् ।  
दे॒व॒त्रा कृ॑णु॒ते मनः॑ ॥ ०७॥

वि । या । जा॒नाति॑ । जसु॑रिम् । वि । तृष्य॑न्तम् । वि । का॒मिन॑म् ।  
दे॒व॒ऽत्रा । कृ॒णु॒ते । मनः॑ ॥

याशशीयसी जसुरिं व्यथितं जसिस्ताडनकर्मा उपक्षेपणकर्मावा तंविजानाति तथातृष्यन्तं विजानाति कामिनं धनाद्यभिलाषवन्तं विजानाति अनुकंपयाभिमतं दत्तवतीत्यर्थः देवत्रा मनः कृणुते कुरुते देवप्रीत्यर्थंप्रदानबुद्धिङ्करोतियासैवस्त्रीतिपूर्वत्रसंबन्धः ॥ ७ ॥

शशीयसी तरन्तमहिषी। श्यावाश्व आत्रेयः। गायत्री।

उ॒त घा॒ नेमो॒ अस्तु॑तः॒ पुमाँ॒ इति॑ ब्रुवे प॒णिः ।  
स वैर॑देय॒ इत्स॒मः ॥ ०८॥

उ॒त । घ॒ । नेमः॑ । अस्तु॑तः । पुमा॑न् । इति॑ । ब्रु॒वे॒ । प॒णिः ।  
सः । वैर॑ऽदेये । इत् । स॒मः ॥

उतघापिच घेतिपूरणः नेमः त्वोनेमइत्यर्धस्येतिनिरुक्तम् । नेमःअर्धःजायापत्योर्मिलित्वैककार्यकर्तृत्वादेकएवपदार्थःअर्धशरीरस्यभार्ये- त्यादिस्मृतेः शशीयस्याअर्धभूतस्तरन्तः पुमान् अस्तुतइतिब्रुवे बहुधा स्तुतोपिगुणस्यातिबाहुल्यादस्तुतएवेतिब्रुवे पणिः स्तोताहं सच तरन्तोवैरदेये वीराधनानांप्रेरयितारोदानशीलाः तैर्दातव्यन्धनन्देयं तस्मिन्धने समः सर्वेभ्योदातेत्यर्थः इदितिपूरणः ॥ ८ ॥

पुरुमीळ्हो वैददश्विः। श्यावाश्व आत्रेयः। सतो बृहती।

उ॒त मे॑ऽरपद्युव॒तिर्म॑म॒न्दुषी॒ प्रति॑ श्या॒वाय॑ वर्त॒निम् ।  
वि रोहि॑ता पुरुमी॒ळ्हाय॑ येमतु॒र्विप्रा॑य दी॒र्घय॑शसे ॥ ०९॥

उ॒त । मे॒ । अ॒र॒प॒त् । यु॒व॒तिः । म॒म॒न्दुषी॑ । प्रति॑ । श्या॒वाय॑ । व॒र्त॒निम् ।  
वि । रोहि॑ता । पु॒रु॒ऽमी॒ळ्हाय॑ । ये॒म॒तुः॒ । विप्रा॑य । दी॒र्घऽय॑शसे ॥

उतापिच श्यावाय श्यावाश्वाय मह्यं अरपत् अलपत् स्पष्टमाचष्ट किं वर्तनिंमार्गं कीदृशीसायुवतिः प्रवृत्तयौवना प्रतिममन्दुषीप्रति- मोदमाना क्स्मै दीर्घयशसे प्रभूतान्नाय प्रभूतकीर्तयेवा पुरुमीह्ळायैतन्नामकाय प्रभूतगृहाय क्रियार्थोपपदस्यचकर्मणिस्थानिनइतिचतुर्थी पुरुमीह्ळंप्राप्तुमित्यर्थः तदर्थंरोहितारोहितवर्णावश्वौशशीयस्यादत्तौ वियेमतुः विशेषेणयमयतुः धृतवन्तावित्यर्थः यःअशाभ्यांयुक्तेरथे स्थापयित्वा पुरुमीह्ळगृहस्यमार्गं प्रदर्शयन्ती पुरतोगता सैवपुंसोभवति वस्यसीतिपूर्वत्रसंबन्धः ॥ ९ ॥

तरन्तो वैददश्विः। श्यावाश्व आत्रेयः। गायत्री।

यो मे॑ धेनू॒नां श॒तं वैद॑दश्वि॒र्यथा॒ दद॑त् ।  
त॒र॒न्त इ॑व मं॒हना॑ ॥ १०॥

यः । मे॒ । धे॒नू॒नाम् । श॒तम् । वैद॑त्ऽअश्विः । यथा॑ । दद॑त् ।  
त॒र॒न्तःऽइ॑व । मं॒हना॑ ॥

इयंपुरुमीह्ळस्तुतिः वैददश्विः पुरुमीह्ळोपियः मे मह्यं धेनूनांशतं यथा येनप्रकारेण ददत् दत्तवान् तथा मंहना मंहनीयानिधनान्यपि ददत् तरन्तइव सयथा धेनुशतंबहुविधन्धनंचदत्तवान् तद्वद्वैददश्विःपुरुमीह्ळोपिददत् तंस्तुवइतिशेषः ॥ १० ॥

मरुतः। श्यावाश्व आत्रेयः। गायत्री।

य ईं॒ वह॑न्त आ॒शुभिः॒ पिब॑न्तो मदि॒रं मधु॑ ।  
अत्र॒ श्रवां॑सि दधिरे ॥ ११॥

ये । ई॒म् । वह॑न्ते । आ॒शुऽभिः॑ । पिब॑न्तः । म॒दि॒रम् । मधु॑ ।  
अत्र॑ । श्रवां॑सि । द॒धि॒रे॒ ॥

इदानींमरुतएवैतइतिनिश्चित्य जनप्रसिद्धैर्माहात्म्यैः स्तौति-येमरुतईं इदानीं आशुभिः शीघ्रगामिभिरश्वैः वहन्ते उह्यन्ते किङ्कुर्वन्तः मदिरं मदकरं मधु सोमरसंपिबन्तः पाथेयत्वेन धृतंसोममित्यर्थः तेमरुतोत्रास्मिन्देशे श्रवांसि स्तुतिजनितानियशांसि दधिरे धारयन्ति ॥ ११ ॥

मरुतः। श्यावाश्व आत्रेयः। गायत्री।

येषां॑ श्रि॒याधि॒ रोद॑सी वि॒भ्राज॑न्ते॒ रथे॒ष्वा ।  
दि॒वि रु॒क्म इ॑वो॒परि॑ ॥ १२॥

येषा॑म् । श्रि॒या । अधि॑ । रोद॑सी॒ इति॑ । वि॒ऽभ्राज॑न्ते । रथे॑षु । आ ।  
दि॒वि । रु॒क्मःऽइ॑व । उ॒परि॑ ॥

येषांमरुतां श्रिया कान्त्या रोदसी द्यावापृथिव्यावधि अधिष्ठिते भवतइतिशेषः यस्मादेतेमरुतोरथेषु विभ्राजन्ते विशेषेणदीप्यन्ते आ- इतिचार्थे तत्रदृष्टान्तः-उपरि उपरिभूतेदिविद्युलोके रुक्मोरोचमानआदित्यइव यद्वा उपरि रथस्योपरीतिवायोज्यम् ॥ १२ ॥

मरुतः। श्यावाश्व आत्रेयः। गायत्री।

युवा॒ स मारु॑तो ग॒णस्त्वे॒षर॑थो॒ अने॑द्यः ।  
शु॒भं॒यावाप्र॑तिष्कुतः ॥ १३॥

युवा॑ । सः । मारु॑तः । ग॒णः । त्वे॒षऽर॑थः । अने॑द्यः ।  
शु॒भ॒म्ऽयावा॑ । अप्र॑तिऽस्कुतः ॥

समारुतोगणोयुवा सर्वत्रश्रयिता नित्यतरुणोवा त्वेषरथोदीप्तरथः अनेद्यः अनिन्द्यः शुभंयावा शोभनङ्गन्ता अप्रतिष्कुतः अप्रतिगतः अप्रतिशब्दितोवा एवंमहानुभावोगणोदीप्यतइति ॥ १३ ॥

मरुतः। श्यावाश्व आत्रेयः। गायत्री।

को वे॑द नू॒नमे॑षां॒ यत्रा॒ मद॑न्ति॒ धूत॑यः ।  
ऋ॒तजा॑ता अरे॒पसः॑ ॥ १४॥

कः । वे॒द॒ । नू॒नम् । ए॒षा॒म् । यत्र॑ । मद॑न्ति । धूत॑यः ।  
ऋ॒तऽजा॑ताः । अ॒रे॒पसः॑ ॥

एषांमरुतांस्थानं कोवेद कोजानाति नूनं इदानीं यत्रस्थाने धूतयः शत्रूणाङ्कंपका मदन्ति हृष्यन्ति ऋतजाताः जलार्थमुप्तन्नाः यज्ञेवा- प्रादुर्भूताः अरेपसः अपापाः ॥ १४ ॥

मरुतः। श्यावाश्व आत्रेयः। गायत्री।

यू॒यं मर्तं॑ विपन्यवः प्रणे॒तार॑ इ॒त्था धि॒या ।  
श्रोता॑रो॒ याम॑हूतिषु ॥ १५॥

यू॒यम् । मर्त॑म् । वि॒प॒न्य॒वः॒ । प्र॒ऽने॒तारः॑ । इ॒त्था । धि॒या ।  
श्रोता॑रः । याम॑ऽहूतिषु ॥

हेविपन्यवः स्तुतिकामामरुतोयूयं मर्तं मरणस्वभावं यजमानं इत्था अनयाधिया इदानीङ्कृतप्रकारया अनुग्रहबुद्भ्या ईदृशेनस्तुतिकर्म- णावा निमित्तेनप्रणेतारः प्रकर्षेणप्रापयितारोभिमतंस्वर्गादिकं यामहूतिषु यामोगमनं तदर्थाहूतयोयस्मिन्नितियामहूतयोयज्ञाः तेषु श्रोतारःआह्वानानां ॥ १५ ॥

मरुतः। श्यावाश्व आत्रेयः। गायत्री।

ते नो॒ वसू॑नि॒ काम्या॑ पुरुश्च॒न्द्रा रि॑शादसः ।  
आ य॑ज्ञियासो ववृत्तन ॥ १६॥

ते । नः॒ । वसू॑नि । काम्या॑ । पु॒रु॒ऽच॒न्द्राः । रि॒शा॒द॒सः॒ ।  
आ । य॒ज्ञि॒या॒सः॒ । व॒वृ॒त्त॒न॒ ॥

हेरिशादसः हिंसकानांशत्रूणामत्तारः हेयज्ञियासोयज्ञार्हाः पुरुश्चन्द्राः प्रभूताह्लादकधनाः तेयूयं नोस्मभ्यं वसूनि निवासयोग्यानिध- नानि काम्या स्पृहणीयानि आववृत्तन आवर्तयथेत्यर्थः मरुतान्दानप्रशंसायाअपेक्षितत्वान्नप्रार्थनोचिता ॥ १६ ॥

रथवीतिर्दाल्भ्यः। श्यावाश्व आत्रेयः। गायत्री।

ए॒तं मे॒ स्तोम॑मूर्म्ये दा॒र्भ्याय॒ परा॑ वह ।  
गिरो॑ देवि र॒थीरि॑व ॥ १७॥

ए॒तम् । मे॒ । स्तोम॑म् । ऊ॒र्म्ये॒ । दा॒र्भ्याय॑ । परा॑ । व॒ह॒ ।  
गिरः॑ । दे॒वि॒ । र॒थीःऽइ॑व ॥

संपन्नऋषिभावस्यश्यावाश्वस्यार्चनानसः ॥ रथवीतिसुतायाश्चविवाहंशौनकोब्रवीत् ॥ १ ॥ कथं—मरुत्सुतुप्रयातेषुश्यावाश्वःसुमहाय- शाः ॥ प्रादुर्भूतार्षमात्मानंज्ञात्वात्रिकुलनन्दनः ॥ २ ॥ रथवीतेर्दुहितरमगच्छन्मनसातदा ॥ स्सत्यमृषिमात्मानंप्रवक्ष्यन्त्रथवीतये ॥ ३ ॥ एतंमेस्तोममित्याभ्यान्दौत्येरात्रिन्न्यवेदयत् ॥ ऋषेर्नियोगमाज्ञायदेव्यारात्र्याप्रचोदितः ॥ ४ ॥ आदायकन्यकान्दातुमुपेयायार्चनानसं ॥ पा- दौतस्योपसङ्गृह्यस्थित्वाप्रह्वःकृतांजलिः ॥ ५ ॥ रथवीतिरहन्दार्भ्यइतिनामशशंससः ॥ मयासंयोगमिच्छान्तन्त्वांप्रत्याचक्षियत्पुरा ॥ ६ ॥ तत्क्षमस्वनमस्तेस्तुमेमास्मभगवन् क्रुधीः ॥ ऋषेः पुत्रः स्वयमृषिः पितासिभगवानृषेः ॥ ७ ॥ हन्तप्रतिगृहाणेमांस्नुषामित्येनमब्रवीत् ॥ तस्मैददावश्वशतंसराजास्वलङ्कृतांचापिसुतांस्नुषार्थं ॥ विवाहकालेपिददौनरेन्द्रः शतंहयानान्दुहितुःसहस्रं ॥ गवांसहस्रंवसुचप्रभूतन्तप्तुन्तपो- न्तेथवनंजगामेति ॥ हेऊर्म्ये रात्रिदेवि ऊर्म्येतिरात्रिनाम मेमदीयं एतं स्तोमं मरुद्भ्यः कृतंस्तोत्रं अहंमन्त्रदृक् भूत्वा मरुतः स्तुतवानित्येवं दार्भ्याय श्यावाश्वाय परा पराङ्मुखी दार्भ्याभिमुखीसतीवह प्रापयेत्यर्थः तदेवादरार्थमुच्यते हेरात्रिदेवि गिरः स्तुतीः मरुद्विषयाः परा- वह रथीरिव रथीयथारथेभिप्रेतं वसु स्थापयित्वाभिमतप्रदेशंप्रापयतितद्वत् ॥ १७ ॥

रथवीतिर्दाल्भ्यः। श्यावाश्व आत्रेयः। गायत्री।

उ॒त मे॑ वोचता॒दिति॑ सु॒तसो॑मे॒ रथ॑वीतौ ।  
न कामो॒ अप॑ वेति मे ॥ १८॥

उ॒त । मे॒ । वो॒च॒ता॒त् । इति॑ । सु॒तऽसो॑मे । रथ॑ऽवीतौ ।  
न । कामः॑ । अप॑ । वे॒ति॒ । मे॒ ॥

हेऊर्म्ये उतापिच मे मां वोचतात् ब्रूहि किमिति उच्यते इति इत्थं कथमिति सुतसोमे कृतसोमयागे रथवीतौ राज्ञि मेकामः तत्पुत्री- विषयोनापवेति नापगच्छति नविरमत इतीत्थं वोचतात् ॥ १८ ॥

रथवीतिर्दाल्भ्यः। श्यावाश्व आत्रेयः। गायत्री।

ए॒ष क्षे॑ति॒ रथ॑वीतिर्म॒घवा॒ गोम॑ती॒रनु॑ ।  
पर्व॑ते॒ष्वप॑श्रितः ॥ १९॥

ए॒षः । क्षे॒ति॒ । रथ॑ऽवीतिः । म॒घऽवा॑ । गोऽम॑तीः । अनु॑ ।  
पर्व॑तेषु । अप॑ऽश्रितः ॥

कन्यान्दत्वाकृतार्थन्तंश्यावाश्वोथवनङ्गतं ॥ रथवीतिन्तपस्यन्तंसंप्रेक्ष्यार्षेणचक्षुषा ॥ रम्येहिमवतः पृष्ठेएषक्षेतीतिसोब्रवीत् ॥ एषरथवी- तिर्मघवा धनवान् गोमतीरनु उदकवतीर्नदीरनु अनुसृत्य नदीनान्तीरे क्षेति निवसति पर्वतेषु हिमवत्पर्वतप्रान्तेषु अपश्रितः आश्रितः ॥ १९ ॥ऋतेनऋतमितिनवर्चंषष्ठंसूक्तं आत्रेयस्यश्रुतविदआर्षं त्रैष्टुभं मैत्रावरुणं तथाचानुक्रम्यते—ऋतेननवश्रुतविन्मैत्रावरुणंवैतदिति । वैतदित्युभयोःप्रयोगात् तुह्यादिपरिभाषया एतदादीन्येकादशसूक्तानिमित्रावरुणदेवत्यानि विनियोगोलैङ्गिकः ।