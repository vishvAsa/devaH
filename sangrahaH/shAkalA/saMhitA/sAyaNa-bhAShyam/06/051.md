+++
title = "०५१"

+++


विश्वेदेवाः। ऋजिश्वा। त्रिष्टुप्।

उदु॒ त्यच्चक्षु॒र्महि॑ मि॒त्रयो॒राँ एति॑ प्रि॒यं वरु॑णयो॒रद॑ब्धम् ।  
ऋ॒तस्य॒ शुचि॑ दर्श॒तमनी॑कं रु॒क्मो न दि॒व उदि॑ता॒ व्य॑द्यौत् ॥ ०१॥

उत् । ऊं॒ इति॑ । त्यत् । चक्षुः॑ । महि॑ । मि॒त्रयोः॑ । आ । एति॑ । प्रि॒यम् । वरु॑णयोः । अद॑ब्धम् ।  
ऋ॒तस्य॑ । शुचि॑ । द॒र्श॒तम् । अनी॑कम् । रु॒क्मः । न । दि॒वः । उत्ऽइ॑ता । वि । अ॒द्यौ॒त् ॥

त्यत् तत् प्रसिद्धंचक्षुः प्रकाशकंमहिमहद्विस्तृतंमित्रयोर्वरुणयोः प्रियं मित्रशब्दोवरुणशब्दश्चेतरेतरयोगान्मित्रावरुणावुभावप्याचष्टे- मित्रावरुणयोरतिप्रियं अदब्धंरक्षोभिरहिंसितं शुचिशुद्धं निर्मलं दर्शतन्दर्शनीयं एवं भूतंऋतस्यादित्यस्यअनीकन्तेजः आसर्वेषामभिमुखं उदेति उद्गच्छति उदिताउदितौसूर्यस्योदयेसतिउदितन्तत्तेजः दिवोन्तरिक्षस्यरुक्मोन भूषणमिवव्यद्यौत् विद्योततेप्रकाशते ॥ १ ॥

विश्वेदेवाः। ऋजिश्वा। त्रिष्टुप्।

वेद॒ यस्त्रीणि॑ वि॒दथा॑न्येषां दे॒वानां॒ जन्म॑ सनु॒तरा च॒ विप्रः॑ ।  
ऋ॒जु मर्ते॑षु वृजि॒ना च॒ पश्य॑न्न॒भि च॑ष्टे॒ सूरो॑ अ॒र्य एवा॑न् ॥ ०२॥

वेद॑ । यः । त्रीणि॑ । वि॒दथा॑नि । ए॒षा॒म् । दे॒वाना॑म् । जन्म॑ । स॒नु॒तः । आ । च॒ । विप्रः॑ ।  
ऋ॒जु । मर्ते॑षु । वृ॒जि॒ना । च॒ । पश्य॑न् । अ॒भि । च॒ष्टे॒ । सूरः॑ । अ॒र्यः । एवा॑न् ॥

यःसूर्यः त्रीणित्रिसङ्ख्यानि विदथानिवेदितव्यानिस्थानानि त्रिन्लोकान् वेदवेत्तिजानाति एषांएतत् लोकत्रयवर्तिनान्देद्वानांवसुरुद्रादि- त्यात्मकानां सनुतरन्तर्हितनामैतत् अन्तर्हितं अप्रज्ञायमानं जन्मजननंचयोविप्रोमेधावीसूर्योवेत्ति आकारः पूरकः ससूरः सूर्यः मर्तेषुमनु- ष्येषुविद्यामानानिऋजुऋजूनिशोभनानिकर्मणिवृजिनावृजिनानिअशोभनानिकर्मणिच पश्यन् साक्षितयाजानन् आभिचष्टे अभितः सर्वें जगत्प्रकाशयति तथाअर्यः स्वामी भूत्वाएवान् प्राप्तव्यान् कामांश्चमनुष्येषुप्रकाशयति ॥ २ ॥

विश्वेदेवाः। ऋजिश्वा। त्रिष्टुप्।

स्तु॒ष उ॑ वो म॒ह ऋ॒तस्य॑ गो॒पानदि॑तिं मि॒त्रं वरु॑णं सुजा॒तान् ।  
अ॒र्य॒मणं॒ भग॒मद॑ब्धधीती॒नच्छा॑ वोचे सध॒न्यः॑ पाव॒कान् ॥ ०३॥

स्तु॒षे । ऊं॒ इति॑ । वः॒ । म॒हः । ऋ॒तस्य॑ । गो॒पान् । अदि॑तिम् । मि॒त्रम् । वरु॑णम् । सु॒ऽजा॒तान् ।  
अ॒र्य॒मण॑म् । भग॑म् । अद॑ब्धऽधीतीन् । अच्छ॑ । वो॒चे॒ । स॒ऽध॒न्यः॑ । पा॒व॒कान् ॥

हेदेवाः महोमहतऋतस्ययज्ञस्यगोपान् रक्षकान् वोयुष्मान् स्तुषेस्तुवे उइतिपूरणः तानेवदेवानाह—अदितिमदीनान्देवमातरंमित्रंव- रुणंचएतान् सुजातान् शोभनजननान् अर्यमणंभगंचअदब्धधीत् अहिंसितकर्मणः सधन्यः धनसहितान् पावकान् विशस्यशोधकान् ईदृ- शान् सर्वान् देवान् अच्छवोचे अभिप्रब्रवीमीत्यर्थः ॥ ३ ॥

विश्वेदेवाः। ऋजिश्वा। त्रिष्टुप्।

रि॒शाद॑सः॒ सत्प॑तीँ॒रद॑ब्धान्म॒हो राज्ञः॑ सुवस॒नस्य॑ दा॒तॄन् ।  
यूनः॑ सुक्ष॒त्रान्क्षय॑तो दि॒वो नॄना॑दि॒त्यान्या॒म्यदि॑तिं दुवो॒यु ॥ ०४॥

रि॒शाद॑सः । सत्ऽप॑तीन् । अद॑ब्धान् । म॒हः । राज्ञः॑ । सु॒ऽव॒स॒नस्य॑ । दा॒तॄन् ।  
यूनः॑ । सु॒ऽक्ष॒त्रान् । क्षय॑तः । दि॒वः । नॄन् । आ॒दि॒त्यान् । या॒मि॒ । अदि॑तिम् । दु॒वः॒ऽयु ॥

रिशादसः रिशतांहिंसकानांअसितॄन् क्षेतॄन् यद्वा रिशानांहिंसकानांअतॄन् भक्षयितॄन् सत्पतीन् सतांपालयितॄन् अदब्धानहिंसितान् महोमहतः राज्ञोराजमानान् ईश्वरान्वासुवसनस्य शोभननिवासस्यदातॄन् यूनोनित्यतरुणान् सुक्षत्रान् शोभनधनान् शोभनबलान् वा क्षयतःसर्वत्र निवसतः यद्वा क्षयतिरैश्वर्यकर्मा ईशानान् दिवोद्युलोकस्यनॄन् नेतॄन् आदित्यान् अदितेः पुत्रान् ईदृशान् सर्वान् देवान् दुवोयु लुप्तविभक्तिकमेतत् दुवोयुन्दुवोस्मदीयंपरिचरणङ्कामयमानांअदितिन्देवमातरंच यामि प्राप्नोमि यद्वा यामियाचामि ॥ ४ ॥

विश्वेदेवाः। ऋजिश्वा। त्रिष्टुप्।

द्यौ॒३॒॑ष्पितः॒ पृथि॑वि॒ मात॒रध्रु॒गग्ने॑ भ्रातर्वसवो मृ॒ळता॑ नः ।  
विश्व॑ आदित्या अदिते स॒जोषा॑ अ॒स्मभ्यं॒ शर्म॑ बहु॒लं वि य॑न्त ॥ ०५॥

द्यौः॑ । पित॒रिति॑ । पृथि॑वि । मातः॑ । अध्रु॑क् । अग्ने॑ । भ्रा॒तः॒ । व॒स॒वः॒ । मृ॒ळत॑ । नः॒ ।  
विश्वे॑ । आ॒दि॒त्याः॒ । अ॒दि॒ते॒ । स॒ऽजोषाः॑ । अ॒स्मभ्य॑म् । शर्म॑ । ब॒हु॒लम् । वि । य॒न्त॒ ॥

हेपितः पितृस्थानीयद्यौः द्युलोकहेमातः मातृस्थानीयेअध्रुगद्रोग्धि पृथिवि हेभ्रातः भ्रातृस्थानीयाग्ने हेवसवोवासयितारोदेवाः तेसर्वे- यूयन्नोस्मान् मृळतसुखयत हेविश्वआदित्याः सर्वेअदितिपुत्रादेवाः हेअदिते यूयंसजोषाः सङ्गताभूत्वाअस्मभ्यंबहुलंअधिकंशर्मसुखं विस्तृ- तंवागृहंवियन्तप्रयच्छत ॥ ५ ॥

विश्वेदेवाः। ऋजिश्वा। त्रिष्टुप्।

मा नो॒ वृका॑य वृ॒क्ये॑ समस्मा अघाय॒ते री॑रधता यजत्राः ।  
यू॒यं हि ष्ठा र॒थ्यो॑ नस्त॒नूनां॑ यू॒यं दक्ष॑स्य॒ वच॑सो बभू॒व ॥ ०६॥

मा । नः॒ । वृका॑य । वृ॒क्ये॑ । स॒म॒स्मै॒ । अ॒घ॒ऽय॒ते । री॒र॒ध॒त॒ । य॒ज॒त्राः॒ ।  
यू॒यम् । हि । स्थ । र॒थ्यः॑ । नः॒ । त॒नूना॑म् । यू॒यम् । दक्ष॑स्य । वच॑सः । ब॒भू॒व ॥

हेयजत्रायष्टव्यादेवाः नोस्मान् वृकायहिं सकायस्तेनायवृक्येतस्यस्त्रियैचमारीरधत मावशन्नैष्ट मावशीकुरुत यद्वा वृकः अरण्यश्वा तस्यस्त्रीवृकी अपिचसमस्मैसर्वस्मैअघायतेअघमनर्थमस्माकमिच्छते शत्रुजनायअस्मान्मावशन्नयत यूयंहियूयङ्खलु नोस्माकन्तनूनांशरी- राणांरथ्योनेतारःस्थ भवथ यूयमेवदक्षस्यास्मदीयस्यबलस्यवचसोवाक्यस्यचनेतारोबभूव अतः कारणात्अस्मान्मारीरधतेत्यन्वयः ॥ ६ ॥

विश्वेदेवाः। ऋजिश्वा। त्रिष्टुप्।

मा व॒ एनो॑ अ॒न्यकृ॑तं भुजेम॒ मा तत्क॑र्म वसवो॒ यच्चय॑ध्वे ।  
विश्व॑स्य॒ हि क्षय॑थ विश्वदेवाः स्व॒यं रि॒पुस्त॒न्वं॑ रीरिषीष्ट ॥ ०७॥

मा । वः॒ । एनः॑ । अ॒न्यऽकृ॑तम् । भु॒जे॒म॒ । मा । तत् । क॒र्म॒ । व॒स॒वः॒ । यत् । चय॑ध्वे ।  
विश्व॑स्य । हि । क्षय॑थ । वि॒श्व॒ऽदे॒वाः॒ । स्व॒यम् । रि॒पुः । त॒न्व॑म् । रि॒रि॒षी॒ष्ट॒ ॥

हेदेवाः वोयुष्माकंस्वभूतावयंअन्यकृतंअन्यैःशत्रुभिः कृतमुत्पादितं एनःपापं माभुजेम माभुङ्क्ष्महि हेवसवोवासयितारोदेवाः यत् येनकृतेनपापेन चयध्वेअस्मान्बाधध्वे चयतिर्हिंसाकर्मा तच्चपापंमाकर्म माकार्ष्म करोतेर्माङिलुङिमन्त्रेघसेतिच्लेर्लुक् हेविश्वेदेवाः सर्वेदेवाः विश्वस्यसर्वस्यजगतोयूयंहिक्षयथ ईश्वराभवथ अतःकारणात् अस्मदीयोरिपुःशत्रुः तन्वंस्वशरीरं स्वयमेवरिरिषीष्ट हिंस्यात् यथैवंभवतितथाकुरुतेतिभावः ॥ ७ ॥

विश्वेदेवाः। ऋजिश्वा। त्रिष्टुप्।

नम॒ इदु॒ग्रं नम॒ आ वि॑वासे॒ नमो॑ दाधार पृथि॒वीमु॒त द्याम् ।  
नमो॑ दे॒वेभ्यो॒ नम॑ ईश एषां कृ॒तं चि॒देनो॒ नम॒सा वि॑वासे ॥ ०८॥

नमः॑ । इत् । उ॒ग्रम् । नमः॑ । आ । वि॒वा॒से॒ । नमः॑ । दा॒धा॒र॒ । पृ॒थि॒वीम् । उ॒त । द्याम् ।  
नमः॑ । दे॒वेभ्यः॑ । नमः॑ । ई॒शे॒ । ए॒षा॒म् । कृ॒तम् । चि॒त् । एनः॑ । नम॑सा । आ । वि॒वा॒से॒ ॥

आस्तान्तावत् देवानांमाहात्म्यं तदीयोनमस्कारोपिंइत्थंमहाभागइतिब्रुवाणः कैमुतिकन्यायेनदेवान् स्तौति—नमइत् नमस्कारएवउ- ग्रमुद्गूर्णबलंसर्वोत्कृष्टन्तेनहिसर्वंलभ्यते अतोनमःनमस्कारं आविवासे परिचरामि नमःनमस्कारएव पृथिवींउतद्यान्द्युलोकंचदाधार धार- यति द्यावापृथिव्यौप्राणिभिर्नमस्कियमाणे सत्यौ तदुपभोगायचिरकालमवतिष्ठेते अतोदेवेभ्यईदृशन्नमस्करोमि एषान्देवानान्नमोनमस्का- रः ईशेईष्टे यतस्तेनतेवशीकृताः कृतंचित् कृतपिआचरितमप्येनः पापन्नमसानमस्कारेणआविवासे विवासोवर्जनं वर्जयामि विनाशयामि ॥ ८ ॥

विश्वेदेवाः। ऋजिश्वा। त्रिष्टुप्।

ऋ॒तस्य॑ वो र॒थ्यः॑ पू॒तद॑क्षानृ॒तस्य॑ पस्त्य॒सदो॒ अद॑ब्धान् ।  
ताँ आ नमो॑भिरुरु॒चक्ष॑सो॒ नॄन्विश्वा॑न्व॒ आ न॑मे म॒हो य॑जत्राः ॥ ०९॥

ऋ॒तस्य॑ । वः॒ । र॒थ्यः॑ । पू॒तऽद॑क्षान् । ऋ॒तस्य॑ । प॒स्त्य॒ऽसदः॑ । अद॑ब्धान् ।  
तान् । आ । नमः॑ऽभिः । उ॒रु॒ऽचक्ष॑सः । नॄन् । विश्वा॑न् । वः॒ । आ । न॒मे॒ । म॒हः । य॒ज॒त्राः॒ ॥

हेयजत्रायष्टव्यादेवाः वोयुष्मदीयस्यऋतस्ययज्ञस्यरथ्योरंहितॄन् नेतॄन् पूतदक्षान् शुद्धबलान् ऋतस्ययज्ञस्यपस्त्यसदः यज्ञंसंबन्धिनि- पस्त्येदेवय्जनलक्षणेगृहेसीदतोनिषण्णान् अदब्धान् रक्षः प्रभृतिभिरहिंसितान् उरुचक्षसोबहुद्रष्टॄन् नृन्नेतॄन् महोमहतःतान् विश्वान् सर्वा- न्वोयुष्मान् आआभिमुख्येन क्रियमणैर्नमोभिर्नमस्कारैः आनमे आनतोस्मि ॥ ९ ॥

विश्वेदेवाः। ऋजिश्वा। त्रिष्टुप्।

ते हि श्रेष्ठ॑वर्चस॒स्त उ॑ नस्ति॒रो विश्वा॑नि दुरि॒ता नय॑न्ति ।  
सु॒क्ष॒त्रासो॒ वरु॑णो मि॒त्रो अ॒ग्निरृ॒तधी॑तयो वक्म॒राज॑सत्याः ॥ १०॥

ते । हि । श्रेष्ठ॑ऽवर्चसः । ते । ऊं॒ इति॑ । नः॒ । ति॒रः । विश्वा॑नि । दुः॒ऽइ॒ता । नय॑न्ति ।  
सु॒ऽक्ष॒त्रासः॑ । वरु॑णः । मि॒त्रः । अ॒ग्निः । ऋ॒तऽधी॑तयः । व॒क्म॒राज॑ऽसत्याः ॥

येदेवाः वक्ष्यमाणगुणाः तेहितेखलु श्रेष्ठवर्चसः श्रेष्ठवर्चसः प्रशस्यतमदीप्तयोभवन्ति अतः तउतएवनोस्माकंविश्वानिसर्वाणिदुरितापा- पानि तिरः तिरोहितानियथाभवन्तितथानयन्ति नयन्तु विनाशयन्त्वित्यर्थः येवरुणादयोदेवाः सुक्षत्रासः शोभनबलाः शोभनधनावाऋ- तधीतयः सत्यकर्माणः वक्मराजसत्याः वक्मवचनंस्तोत्रं तस्यराजानःईशानावक्मराजानः स्तोतारः तेषुस्त्याः अवितथाः एवंभूतास्ते- हीत्यन्वयः ॥ १० ॥

विश्वेदेवाः। ऋजिश्वा। त्रिष्टुप्।

ते न॒ इन्द्रः॑ पृथि॒वी क्षाम॑ वर्धन्पू॒षा भगो॒ अदि॑तिः॒ पञ्च॒ जनाः॑ ।  
सु॒शर्मा॑णः॒ स्वव॑सः सुनी॒था भव॑न्तु नः सुत्रा॒त्रासः॑ सुगो॒पाः ॥ ११॥

ते । नः॒ । इन्द्रः॑ । पृ॒थि॒वी । क्षाम॑ । व॒र्ध॒न् । पू॒षा । भगः॑ । अदि॑तिः । पञ्च॑ । जनाः॑ ।  
सु॒ऽशर्मा॑णः । सु॒ऽअव॑सः । सु॒ऽनी॒थाः । भव॑न्तु । नः॒ । सु॒ऽत्रा॒त्रासः॑ । सु॒ऽगो॒पाः ॥

तेदेवानोस्माकङ्क्षामनिवासभूमिंवर्धन् वर्धयन्तु केते इन्द्रः पृथिवीच पूषाचभगश्च अदितिरदीनादेवमाताच पंचजनादेवमनुष्याणाङ्गं- धर्वाप्सरसामित्यादिब्राह्मणोक्तादेवमनुष्यादयश्चते चनोस्मदर्थंसुशर्माणः सुसुखाः स्ववसः शोभनान्नाः सुनीथाः सुप्रापणाश्चभवन्तु अस्म- भ्यंशोभनसुखादिकंप्रयच्छन्त्वितिभावः तथासुत्रात्रासः सुष्ठुत्रातारः सुगोपाः शोभनगोपायितारश्चभववन्तु उपस्थितेभ्यः सत्रुभ्योरक्षणं- त्राणं तेषांउत्पत्तिनिरोधेन रक्षणङ्गोपनं ॥ ११ ॥

विश्वेदेवाः। ऋजिश्वा। त्रिष्टुप्।

नू स॒द्मानं॑ दि॒व्यं नंशि॑ देवा॒ भार॑द्वाजः सुम॒तिं या॑ति॒ होता॑ ।  
आ॒सा॒नेभि॒र्यज॑मानो मि॒येधै॑र्दे॒वानां॒ जन्म॑ वसू॒युर्व॑वन्द ॥ १२॥

नु । स॒द्मान॑म् । दि॒व्यम् । नंशि॑ । दे॒वाः॒ । भार॑त्ऽवाजः । सु॒ऽम॒तिम् । या॒ति॒ । होता॑ ।  
आ॒सा॒नेभिः॑ । यज॑मानः । मि॒येधैः॑ । दे॒वाना॑म् । जन्म॑ । व॒सु॒ऽयुः । व॒व॒न्द॒ ॥

अनयाऋषिरात्मानंपरोक्षवदाह—हेदेवाः भारद्वाजःभरद्वाजगोत्रजः होतास्तोतायमृषिः दिव्यन्दिविभवंसद्भानंसदनंस्थानन्नुक्षिप्रन्नंशि व्याप्नोतु तथासुमतिंशोभनांमतिंयुष्मदीयामनुग्रहबुद्धिंच यातियाचते यातिर्याच्ञाकर्मा तदर्थंआसानेभिः आसीनैः सत्रासनङ्कुर्वद्भिः मिये- धैर्मेध्यैर्मेधार्हैः अन्ययजमानैः सार्धं यजमानः यागङ्कुर्वन्नयमृषिः वसूयुर्वसूनिधनान्यात्मनइच्छन् देवानांजन्मजनंसङ्घंववन्दवन्दते स्तौति ॥ १२ ॥ दशरात्रस्यचतुर्थेहनिप्रउगशस्त्रेअपत्यंवृजिनमित्येषवैश्वदेवस्तृचः सूत्रितंच—अपत्यंवृजिनंरिपुमंबितमेनदीतमइत्यानुष्टुभंप्रउगमिति ।

विश्वेदेवाः। ऋजिश्वा। उष्णिक्।

अप॒ त्यं वृ॑जि॒नं रि॒पुं स्ते॒नम॑ग्ने दुरा॒ध्य॑म् ।  
द॒वि॒ष्ठम॑स्य सत्पते कृ॒धी सु॒गम् ॥ १३॥

अप॑ । त्यम् । वृ॒जि॒नम् । रि॒पुम् । स्ते॒नम् । अ॒ग्ने॒ । दुः॒ऽआ॒ध्य॑म् ।  
द॒वि॒ष्ठम् । अ॒स्य॒ । स॒त्ऽप॒ते॒ । कृ॒धि । सु॒ऽगम् ॥

हेअग्ने त्वन्त्यन्तंप्रसिद्धंवृजिनङ्कुटिलंरिपुंपापकारिणं दुराध्यं दुःखस्याध्यातारन्दुष्टाभिप्रायं एवंभूतंस्तेनंहिंसकन्दविष्ठन्दूरतमं अपास्य अप- क्षिप असुक्षेपणइतिधातुः हेसत्पते सतांपालयितरग्ने अस्माकंसुगंशोभनेनगन्तव्यंसुखङ्कृधि कुरु अत्रसर्वदेवात्मकस्याग्नेः स्तवनाद्वैश्वदेवत्वं ॥ १३ ॥

विश्वेदेवाः। ऋजिश्वा। उष्णिक्।

ग्रावा॑णः सोम नो॒ हि कं॑ सखित्व॒नाय॑ वाव॒शुः ।  
ज॒ही न्य१॒॑त्रिणं॑ प॒णिं वृको॒ हि षः ॥ १४॥

ग्रावा॑णः । सो॒म॒ । नः॒ । हि । क॒म् । स॒खि॒ऽत्व॒नाय॑ । वा॒व॒शुः ।  
ज॒हि । नि । अ॒त्रिण॑म् । प॒णिम् । वृकः॑ । हि । सः ॥

हेसोम नोस्मदीयाइमेग्रावाणः अभिषवार्थाःपाषाणाः तवसखित्वनायसख्यार्थंवावशुः कामयन्ते कमितिपूरकः हियस्मादर्थे यस्मादे- वन्तस्मात्त्वंपणिंवणिजमदातारं अत्रिणं अदनशीलं राक्षसादिकन्निजहि विनाशय सपणिर्वृकोहि आदानपरःखलुसर्वदास्मत्तोपहरणशीलः अतस्त्वंजहात्यर्थः वृकआदानइतिधातुः ॥ १४ ॥

विश्वेदेवाः। ऋजिश्वा। उष्णिक्।

यू॒यं हि ष्ठा सु॑दानव॒ इन्द्र॑ज्येष्ठा अ॒भिद्य॑वः ।  
कर्ता॑ नो॒ अध्व॒न्ना सु॒गं गो॒पा अ॒मा ॥ १५॥

यू॒यम् । हि । स्थ । सु॒ऽदा॒न॒वः॒ । इन्द्र॑ऽज्येष्ठाः । अ॒भिऽद्य॑वः ।  
कर्त॑ । नः॒ । अध्व॑न् । आ । सु॒ऽगम् । गो॒पाः । अ॒मा ॥

हेसुदानवः शोभनदानादेवाः यूयंहिष्ठ यूयङ्खलुप्रभवथ समृद्धाःस्थ इन्द्रज्येष्ठाः इन्द्रःज्येष्ठःमुख्योयेषान्ते अभिद्यवःअभिगतदीप्तयः तेयूयं अध्वन् अध्वनिमार्गेनोस्माकं अमासहैवगोपाः गोपायितारोरक्षितारःसन्तः सुगंसुखं आकारः समुच्चये सुखंचये सुखंच कर्त कुरुत ॥ १५ ॥ प्रवासादागमनेअपिपन्थामित्येषायजमानेनजप्या सूत्रितंच—अपिपन्थामगन्महीतिप्रत्येत्यसमित्पाणिरिति ।

विश्वेदेवाः। ऋजिश्वा। अनुष्टुप्।

अपि॒ पन्था॑मगन्महि स्वस्ति॒गाम॑ने॒हस॑म् ।  
येन॒ विश्वाः॒ परि॒ द्विषो॑ वृ॒णक्ति॑ वि॒न्दते॒ वसु॑ ॥ १६॥

अपि॑ । पन्था॑म् । अ॒ग॒न्म॒हि॒ । स्व॒स्ति॒ऽगाम् । अ॒ने॒हस॑म् ।  
येन॑ । विश्वाः॑ । परि॑ । द्विषः॑ । वृ॒णक्ति॑ । वि॒न्दते॑ । वसु॑ ॥

पन्थांपन्थानंमार्गंअप्यगन्महि अपिगताःप्राप्ताःस्मः कीदृशं स्वस्तिगां सुखेनगन्तव्यं अनेहसं पापरहितं येनपथागच्छन् विश्वाःसर्वाः द्विषोद्वेष्ट्रीःप्रजाः परिवृणक्ति परिवर्जयति वाधते वसधनंचविन्दते लभते तादृशंपन्थानमित्यर्थः ॥ १६ ॥नतद्दिवेतिसप्तदशर्चन्तृतीयंसूक्तंऋजिश्वन आर्षंवैश्वदेवं आदितः षट् त्रिष्ट्भः सप्तम्याद्याः षड्गायत्र्यः त्रयोदशीत्रिष्टुप् चतुर्दशीजगती शिष्टास्तिस्रस्त्रिष्टुभः तथाचानुक्रान्तं—नतत् त्र्यूनासप्तम्याद्याः षड्गायत्र्यश्चतुर्दशीजगतीति । गतोविनियोगः ।