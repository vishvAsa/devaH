+++
title = "०४३"

+++


इन्द्रः। भरद्वाजो बार्हस्पत्यः। उष्णिक्।

यस्य॒ त्यच्छम्ब॑रं॒ मदे॒ दिवो॑दासाय र॒न्धयः॑ ।  
अ॒यं स सोम॑ इन्द्र ते सु॒तः पिब॑ ॥ ०१॥

यस्य॑ । त्यत् । शम्ब॑रम् । मदे॑ । दिवः॑ऽदासाय । र॒न्धयः॑ ।  
अ॒यम् । सः । सोमः॑ । इ॒न्द्र॒ । ते॒ । सु॒तः । पिब॑ ॥

हेइन्द्र यस्यसोमस्यमदेपानेनजनितेहर्षेसति शंबरमसुरं दिवोदासायराज्ञेरन्धयः अहिंसीः यद्वा वशीकृतवानसि रध्यतिर्वशगमनइति- यास्कः । त्यदितिक्रियाविशेषणं त्यत्तत्प्रसिद्धं यथा भवतितथाअरन्धयइत्यर्थः हेइन्द्र सोयंसोमस्तेत्वदर्थंसुतोभिषुतः अतस्तंपिब ॥ १ ॥

इन्द्रः। भरद्वाजो बार्हस्पत्यः। उष्णिक्।

यस्य॑ तीव्र॒सुतं॒ मदं॒ मध्य॒मन्तं॑ च॒ रक्ष॑से ।  
अ॒यं स सोम॑ इन्द्र ते सु॒तः पिब॑ ॥ ०२॥

यस्य॑ । ती॒व्र॒ऽसुत॑म् । मद॑म् । मध्य॑म् । अन्त॑म् । च॒ । रक्ष॑से ।  
अ॒यम् । सः । सोमः॑ । इ॒न्द्र॒ । ते॒ । सु॒तः । पिब॑ ॥

हेइन्द्र त्वंयस्यसोमस्यअवयवभूतन्तीक्ष्णंसुतमभिषवोयस्यसतीव्रसुतः प्रातःसवनिकः तंमदंमदकरंसोमरसं मध्यं मध्यन्दिनसवनगतं अन्तं तृतीयसवनगतंचसोमरसं रक्षसे रक्षसि सोयंसोमस्त्वदर्थमभिषुतस्तंपिबेति ॥ २ ॥

इन्द्रः। भरद्वाजो बार्हस्पत्यः। उष्णिक्।

यस्य॒ गा अ॒न्तरश्म॑नो॒ मदे॑ दृ॒ळ्हा अ॒वासृ॑जः ।  
अ॒यं स सोम॑ इन्द्र ते सु॒तः पिब॑ ॥ ०३॥

यस्य॑ । गाः । अ॒न्तः । अश्म॑नः । मदे॑ । दृ॒ळ्हाः । अ॒व॒ऽअसृ॑जः ।  
अ॒यम् । सः । सोमः॑ । इ॒न्द्र॒ । ते॒ । सु॒तः । पिब॑ ॥

यस्यसोमस्यमदेमदकरेरसेपीतेसति अश्मनः बलासुरेणनिहितस्यपर्वतस्यअन्तर्मध्येविद्यमानाः दृह्ळाः दृढपिधानाश्चगाःपणिभिरप- हृताः अवासृजः बलस्यबन्धनाद्भ्यसृजः ससोमइत्यादिगतं ॥ ३ ॥

इन्द्रः। भरद्वाजो बार्हस्पत्यः। उष्णिक्।

यस्य॑ मन्दा॒नो अन्ध॑सो॒ माघो॑नं दधि॒षे शवः॑ ।  
अ॒यं स सोम॑ इन्द्र ते सु॒तः पिब॑ ॥ ०४॥

यस्य॑ । म॒न्दा॒नः । अन्ध॑सः । माघो॑नम् । द॒धि॒षे । शवः॑ ।  
अ॒यम् । सः । सोमः॑ । इ॒न्द्र॒ । ते॒ । सु॒तः । पिब॑ ॥

हेइन्द्र त्वंयस्यअन्धसः सोमलक्षणस्यान्नस्यपानेनमन्दानोमन्दमानः हृष्टःसन् माघोनंऐन्द्रंशवः असाधारणंबलं दधिषे धारयसि येनसोमेन तवेन्द्रत्वंजातमित्यर्थः सोयंसोमः सुतोभिषुतस्तंपिब ॥ ४ ॥चतुर्थेनुवाकेषट् सूक्तानि तत्रयोरयिवइतिचतुर्विंशत्यृचंप्रथमंसूक्तं बृहस्पतिपुत्रस्यशंयोरार्षं ऎन्द्रं आदितःषळनुष्टुभः सप्तम्यष्टमीनव- म्योविराजः अष्टम्येकैववाविराट् शिष्टास्त्रिष्टुभः तथाचानुक्रान्तं—योरयिवश्चतुर्विंशतिः शंयुर्बार्हस्पत्योह्यादौषळनुष्टुभस्तिस्रश्चविराजो- मध्यमैववासामिति । गतः सूक्तविनियोगः ।