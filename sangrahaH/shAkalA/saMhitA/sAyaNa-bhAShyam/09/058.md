+++
title = "०५८"

+++


पवमानः सोमः। अवत्सारः। गायत्री।

तर॒त्स म॒न्दी धा॑वति॒ धारा॑ सु॒तस्यान्ध॑सः ।  
तर॒त्स म॒न्दी धा॑वति ॥ ०१॥

तर॑त् । सः । म॒न्दी । धा॒व॒ति॒ । धारा॑ । सु॒तस्य॑ । अन्ध॑सः ।  
तर॑त् । सः । म॒न्दी । धा॒व॒ति॒ ॥

मन्दी देवानां हर्षकरः ससोमः तरत् स्तोतॄन् पाप्मनः सकाशात्तारयन् धावति पवते । तदे- व दर्शयति सुतस्याभिषुतस्यान्धसो देवानामन्नात्मकस्य सोमस्य धारा धावतीति । पुनरपि त- देवाहात्यन्तादरार्थं तरत्समन्दी धावति । यद्वास्याऋचोयास्केनोक्तोर्थोद्रष्टव्यस्तद्यथा—तरति- सपापंसर्वं मन्दी यः स्तौति धावति गच्व्छत्यूर्ध्वाङ्गतिं धारासुतस्यान्धसो धारयाभिषुतस्य सोमस्य मन्त्रपूतस्य वाचास्तुतस्येति ॥ १ ॥

पवमानः सोमः। अवत्सारः। गायत्री।

उ॒स्रा वे॑द॒ वसू॑नां॒ मर्त॑स्य दे॒व्यव॑सः ।  
तर॒त्स म॒न्दी धा॑वति ॥ ०२॥

उ॒स्रा । वे॒द॒ । वसू॑नाम् । मर्त॑स्य । दे॒वी । अव॑सः ।  
तर॑त् । सः । म॒न्दी । धा॒व॒ति॒ ॥

वसूनां धनानां उस्रोत्सरणशीला प्रदात्री देवी द्योतमाना स्तूयमानावा यस्य सोमस्य धारा मर्तस्य मनुष्यं यजमानं अवसोरक्षितुं वेद जानाति । सिद्धमन्यत् ॥ २ ॥

पवमानः सोमः। अवत्सारः। गायत्री।

ध्व॒स्रयोः॑ पुरु॒षन्त्यो॒रा स॒हस्रा॑णि दद्महे ।  
तर॒त्स म॒न्दी धा॑वति ॥ ०३॥

ध्व॒स्रयोः॑ । पु॒रु॒ऽसन्त्योः॑ । आ । स॒हस्रा॑णि । द॒द्म॒हे॒ ।  
तर॑त् । सः । म॒न्दी । धा॒व॒ति॒ ॥

ध्वस्रयोः पुरुषन्त्योर्ध्वस्रः कश्चिद्राजा पुरुषन्तिश्च कश्चित् तयोरुभयोरत्रेतरेतरयोगविवक्ष- या द्विवचनं द्रष्टव्यम् । सहस्राणि धनानां सहस्राण्यादद्महे वयं प्रतिगृह्णीमः । तदस्माभिःप्रतिगृ- हीतं धनमुत्तममस्त्विति ऋषिः सोमं प्रार्थयतइतिसोमस्यस्तुतिः । सिद्धमन्यत् । यथा वत्सार- एतयोर्धनानि प्रतिजग्राहैवं तरन्तपुरुमीह्ळौ प्रतिजगृहतुः । तथाच शाट्यायनकं—अथहवैतरं- तपुरुमीह्ळौ वैददश्वीध्वस्रयोः पुरुषन्त्योर्बहुप्रतिगृह्य गरगिराविवमेनाते तौहस्माङ्गुल्यासातं प्रतिमृशाते तावकामयेतामसातन्नाविवेदं सातंस्यादात्तमिवैव नप्रतिगृहीतमितिभावे तच्चतुरृ- चमपश्यतां तेनप्रत्यैतां ततोवैतयोरसातं सातमभवदात्तमिवैव नप्रतिगृहीतं सयः प्रतिप्रतिगृ- ह्य कामयेतेत्यादि ॥ ३ ॥

पवमानः सोमः। अवत्सारः। गायत्री।

आ ययो॑स्त्रिं॒शतं॒ तना॑ स॒हस्रा॑णि च॒ दद्म॑हे ।  
तर॒त्स म॒न्दी धा॑वति ॥ ०४॥

आ । ययोः॑ । त्रिं॒शत॑म् । तना॑ । स॒हस्रा॑णि । च॒ । दद्म॑हे ।  
तर॑त् । सः । म॒न्दी । धा॒व॒ति॒ ॥

ययोर्ध्वस्रपुरुषन्त्योस्त्रिंशतं त्रीणिशतानि सहस्राणि तना वस्त्राण्यादद्महे वयंप्रतिगृह्णीमः । तयोरस्माभिः प्रतिगृहीतं तत्सर्वमप्रतिगृहीतमस्त्विति सोमं ऋषिः प्रार्थयते इति सोमस्यैवस्तु तिः । सिद्धमन्यत् ॥ ४ ॥पवस्वेति चतुरृचं पंचत्रिंशं सूक्तं ऋष्याद्याःपूर्ववत् । पवस्वेत्यनुक्रान्तम् । गतोविनियोगः ।