+++
title = "०५७"

+++


पवमानः सोमः। अवत्सारः। गायत्री।

प्र ते॒ धारा॑ अस॒श्चतो॑ दि॒वो न य॑न्ति वृ॒ष्टयः॑ ।  
अच्छा॒ वाजं॑ सह॒स्रिण॑म् ॥ ०१॥

प्र । ते॒ । धाराः॑ । अ॒स॒श्चतः॑ । दि॒वः । न । य॒न्ति॒ । वृ॒ष्टयः॑ ।  
अच्छ॑ । वाज॑म् । स॒ह॒स्रिण॑म् ॥

हे सोम ते तव असश्चतः सङ्गरहिताधाराः सहस्रिणमपरिमितसङ्ख्याकं वाजमन्नमच्छास्म- दर्थं प्रयन्ति प्रगच्छन्ति । तत्रदृष्टान्तः—दिवोन वृष्टयः यथा द्युलोकात् वर्षधारा निःसङ्गाः व्रजानामपरिमितमन्नं प्रयन्ति तद्वदित्यर्थः ॥ १ ॥

पवमानः सोमः। अवत्सारः। गायत्री।

अ॒भि प्रि॒याणि॒ काव्या॒ विश्वा॒ चक्षा॑णो अर्षति ।  
हरि॑स्तुञ्जा॒न आयु॑धा ॥ ०२॥

अ॒भि । प्रि॒याणि॑ । काव्या॑ । विश्वा॑ । चक्षा॑णः । अ॒र्ष॒ति॒ ।  
हरिः॑ । तु॒ञ्जा॒नः । आयु॑धा ॥

हरिर्हरितवर्णः सोमो विश्वा विश्वानि प्रियाणि देवानां प्रीतिकराणि काव्या काव्यानि कर्माणि चक्षाणः पश्यन् आयुधा स्वकीयान्यायुधानि तुंजानो राक्षसान्प्रति प्रेरयंश्चाभ्यर्षति यागं प्रति गच्छति ॥ २ ॥

पवमानः सोमः। अवत्सारः। गायत्री।

स म॑र्मृजा॒न आ॒युभि॒रिभो॒ राजे॑व सुव्र॒तः ।  
श्ये॒नो न वंसु॑ षीदति ॥ ०३॥

सः । म॒र्मृ॒जा॒नः । आ॒युऽभिः॑ । इभः॑ । राजा॑ऽइव । सु॒ऽव्र॒तः ।  
श्ये॒नः । न । वंसु॑ । सी॒द॒ति॒ ॥

सुव्रतः सुकर्मा ससोमः आयुभिर्मनुष्यैः ऋत्विग्भिर्मर्मृजानः शोध्यमानः इभोगतभयो रा- जेव यथा राजा । श्येनोन यथा च श्येनः तथा वंसूदकेषु वसतीवरीषु सीदति ॥ ३ ॥

पवमानः सोमः। अवत्सारः। गायत्री।

स नो॒ विश्वा॑ दि॒वो वसू॒तो पृ॑थि॒व्या अधि॑ ।  
पु॒ना॒न इ॑न्द॒वा भ॑र ॥ ०४॥

सः । नः॒ । विश्वा॑ । दि॒वः । वसु॑ । उ॒तो इति॑ । पृ॒थि॒व्याः । अधि॑ ।  
पु॒ना॒नः । इ॒न्दो॒ इति॑ । आ । भ॒र॒ ॥

हे इन्दो सोम पुनानः पवमानस्त्वं दिवोधि दिविस्थितानि उतो अपिच पृथिव्याअधि पृथिव्यां स्थितानि । अधीति सप्तम्यर्थानुवादः । विश्वा विश्वानि वसुवसूनि नोस्मभ्यमाभरा- हर ॥ ४ ॥ततत्सइतिचतुरृचं चतुस्त्रिंशंसूक्तं ऋष्याद्याःपूर्ववत् । तरत्सइत्यनुक्रान्तम् । उक्तोविनियोगः ।