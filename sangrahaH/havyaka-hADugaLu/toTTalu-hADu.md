---
title: ತೊಟ್ಟಲು-ಪೂಜೆ
unicode_script: devanagari
---

ಧ್ವನಿಸಞ್ಚಿಕೆ [ಇಲ್ಲಿ](https://archive.org/details/havyakaTottiluHaaDu)।

  

೧. ಜೋ ಜೋ ಜೋ ಜೋ ಜೊಗುಂಡಯ್ಯ

ನೀಜಗದೊಳು ಬಹು ಪ್ರಖ್ಯಾತನಯ್ಯ ॥ ಪಲ್ಲ॥

  

ಬರೆದರೆ ನಾಮವ ಭೂತನ ಜರುವೆ

ಧರಿಸೆ ವಿಭೂತಿಯ ಕೈಲಾಸ ಗುರುವೆ

ಪರಿಕಿಸಿದವರಿಗೆ ಭಯವನ್ನು ಕೊಡುವೆ

ನರರಿಗೆ ನಿತ್ಯವು ಬೇಕಾಗಿರುವೆ \- ಜೋ ಜೋ ॥ ಸೊಲ್ಲು ೧ ॥

  

ತೊಟ್ಟಿಲು ಬೇಕೆಂತದು ಕಾಡುವನಲ್ಲ

ಕಟ್ಟಿಗೆ ಮೂಲೆಲಿ ಮಲಗೋದ ಬಲ್ಲ

ಪೆಟ್ಟಿಗೆ ಬಟ್ಟೆಯ ಕೇಳುವನಲ್ಲ

ಹುಟ್ಟಿದರಿವನಂತ ಮಗು ಕಷ್ಟವಿಲ್ಲ  \- ಜೋ ಜೋ ॥ ಸೊಲ್ಲು ೨ ॥

  

ಸುಣ್ಣದ ಬಟ್ಟುಗಳಿಟ್ಟರೇನಪ್ಪ

ಕಣ್ಣಿಗೆ ಬೀಳುವ ಭಯವಿಲ್ಲವಪ್ಪ

ಸಣ್ಣಕೂಸೆಂದೆತ್ತಳ್ ದೊಡ್ಡಗುಂಡಪ್ಪ

ಬಣ್ಣಿಸಲಾರೆನೊ ನಿನ್ನ ಗುಂಡಪ್ಪ \- ಜೋ ಜೋ ॥ ಸೊಲ್ಲು ೩ ॥

  

ಸೊಂಟದ ಮೇಲ್ಗಡೆ ನಿಲ್ಲುವನಲ್ಲ

ತುಂಟರ ಕಂಡರೆ ಸಹಿಸುವನಲ್ಲ

ಬಂಟನು ಜಾರೀ ಬಿದ್ದರೇನಪ್ಪ

ಕುಂಟನೆ ಮಾಡುವುದು ನೀನೇ ಗುಂಡಪ್ಪ \- ಜೋ ಜೋ ॥ ಸೊಲ್ಲು ೪ ॥

  

ಹೋಳಿಗೆ ಹೂರಣ ತಿರುಗೋದಬಲ್ಲ

ಕಣಿಕೆಹೂರಣ ದೋಸೆ ಹಿಟ್ಟುಗಳೆಲ್ಲ

ಕ್ಷಣದೊಳು ಚೆನ್ನಾಗಿ ತಿರುಗೋದ ಬಲ್ಲ

ಕ್ಷಮಿಸುತ ಜನನಿಯ ಕಾಡುವನಲ್ಲ \- ಜೋ ಜೋ ॥ ಸೊಲ್ಲು ೫ ॥

  

೨. ಜೋ ಜೋ ಶ್ರೀಕೃಷ್ಣಪರಮಾನಂದ

ಜೋ ಜೋ ಗೋಪಿಯ ಕಂದ ಮುಕುಂದ \- ಜೋ ಜೋ ॥ ಪಲ್ಲ ॥

  

ಪಾಲು ಕಡಲೊಳುS ಪವಡಿಸಿದವನೇ

ಆಲದೆಲೆಯ ಮೇಲೆ ಮಲಗಿದ ಶಿಶುವೇ

ಶ್ರೀ ಲಲಿತಾಂಗಿಯ ಚಿತ್ತದೊಲ್ಲಭನೇ

ಬಾಲ ನಿನ್ನನು ಪಾಡಿ ತೂಗುವೆSS - ಜೋ ಜೋ ॥ ಸೊಲ್ಲು ೧ ॥

  

ಹೊಳೆವನ್ನ ರನ್ನದ ತೊಟ್ಟಿಲವೊಳಗೆ

ಥಳಥಳಿಸುವ ಗುಲುಗುಂಜಿಯ ಚೆಂಡ

ಅಳದೆಯೆ ಪಿಡಿದ ಮುದ್ದುವೆ ಯೆನಕಂದ

ಪಾಂಡುರಂಗನೆ ನಿನ್ನ ಪಾಡಿ ತೂಗುವೆನೋ \- ಜೋ ಜೋ ॥ ಸೊಲ್ಲು ೨ ॥

  

ಯಾರ ಕಂದಾS ನೀನು ಯಾರ ನಿದಾನಿ

ಯಾರ ರತ್ನವೆ ನೀ ಯಾರ ಮಾಣಿಕನೋ/ಬಾಲಕನೋ

ಸೇರಿತು ಯೆನಗೊಂದು ಚಿಂತಾಮಣಿಯಿಂದು

ಬಾಲ ನಿನ್ನನು ನಾನು ಪಾಡಿ ತೂಗುವೆನೋ \- ಜೋ ಜೋ ॥ ಸೊಲ್ಲು ೩ ॥

  

ಗುಣನಿಧಿಯೇ ನಿನ್ನS ಎತ್ತಿಕೊಂಡಿದ್ದರೆ

ಮನೆಯ ಕೆಲಸವ ಯಾರು ಮಾಡುವರಯ್ಯ

ಮನಕೆ ಸುಖನಿದ್ರೆಯ ತಂದುಕೊ ಮಗನೇ

ಬಾಲ ನಿನ್ನನು ನಾನು ಪಾಡಿ ತೂಗುವೆSS - ಜೋ ಜೋ ॥ ಸೊಲ್ಲು ೪ ॥

  

ಅಂಡಜವಾಹನ ಅನಂತ ಶಯನS

ಪುಂಡರಿಕಾಕ್ಷ ಶ್ರೀ ಪುರಂದರವಿಠಲ

ಹಿಂಡು ದೈತ್ಯರ ದಂಡ ಉದ್ದಂಡನೇ

ಪಾಂಡುರಂಗನೆ ನಿನ್ನ ಪಾಡಿ ತೂಗುವೆನೋ \- ಜೋ ಜೋ ॥ ಸೊಲ್ಲು ೫ ॥

