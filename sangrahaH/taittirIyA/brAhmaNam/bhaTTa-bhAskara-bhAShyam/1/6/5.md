---
title:  ०५, राजसूयानुब्राह्मणशेषः
unicode_script: devanagari
---

### मन्त्रः
उत्त॑रस्या॒व्ँवेद्या॑म॒न्यानि॑ ह॒वीꣳषि॑ सादयति ।  
दख्षि॑णायाम्मारु॒तीम् +++( सादयति )+++।  

####  टीका        
1 उत्तरस्यामित्यादि ॥ अन्यानिमारुत्याआमिक्षायाः ।
### मन्त्रः
अ॒प॒धु॒रमे॒वैना॑ युनक्ति ।  
अथो॒ ओज॑ ए॒वासा॒मव॑ हरति ।  
तस्मा॒द्ब्रह्म॑णश्च ख्ष॒त्राच्च॒ विशो᳚ऽन्यतोऽपक्र॒मिणी᳚ः  ।  
####  टीका
तां  दक्षिणायां  सादयति । अपधुरमिति । धुरोयद्वामस्थानं  अपधुरं  तत्बहिष्ठमितियावत् । तत्र  एनाविशः अपक्रमणशीलाः पृथक्स्वभावाः मारुत्याः पृथक्सादितत्वात् । यद्वा- अन्यतोपाक्रमणं  सत्यमुक्त्वा अन्यत्रासत्येअपसर्पणम् ॥

### मन्त्रः
मा॒रु॒त्या पूर्व॑या॒ प्रच॑रत्य्  अनृ॑तमे॒वाव॑ यजते ।  
वा॒रु॒ण्योत्त॑रया +++(प्रच॑रति)+++,  अ॒न्त॒त ए॒व वरु॑ण॒मव॑ यजते ।  
####  टीका
2 मारुत्यापूर्वयाप्रथमयाप्रचरितव्यम् । तेन अनृतं  विशस्स्वभावं  अन्यतोऽपक्रमणशीलत्वं  अवयजतेनाशयति । वारुण्योत्तरयाप्रचरितव्यम् । अन्ततोवरुणं वारकं वरुणपाशं वा अवयजते अनतावयजनादनन्तरम् । यद्वा- अन्ततः यावदन्तं कृत्स्नं वरुणमित्यर्थः ॥

### मन्त्रः
यदे॒वाध्व॒र्युᳵ क॒रोति॑  तत्प्र॑तिप्रस्था॒ता क॑रोति ।  
####  टीका
3 यदेवेत्यादि ॥ यत्यज्जातीयं प्रतिप्रस्थाताकरोति ।
### मन्त्रः
तस्मा॒द्यच्छ्रेया᳚न्क॒रोति॑  तत्पापी॑यान्करोति ।  

####  टीका
श्रेयान्प्रशस्यतरः । पापीयान्अल्पतरः ।
### मन्त्रः
पत्नी᳚व्ँ वाचयति । मेध्या॑मे॒वैना᳚ङ्करोति ।
####  टीका
पत्नीं वाचयति'प्रघास्यान्'  इति । मेधार्हां एनां वाचनेनकरोति ।
### मन्त्रः
अथो॒ तप॑ ए॒वैना॒मुप॑ नयति ।  

####  टीका
अथोअपिच अनेनवाचनेनएनां तप एवोपनयति ॥

### मन्त्रः
यज्जा॒रꣳ सन्त॒न्न प्र॑ब्रू॒यात् ।  

####  टीका
4 यज्जारमित्यादि ॥ अत्रप्रतिप्रस्थातापृच्छतिपत्नीं कतितेजारा  इति तत्र  यदिजारं विद्यमानं न प्रब्रूयात् ।  
### मन्त्रः
प्रि॒यं  ज्ञा॒तिꣳ रु॑न्ध्यात् ।  

####  टीका
प्रियं ज्ञातिं भर्तारं पुत्रं वारून्ध्यात्वरुणपाशेन ग्राहयेत् ।
### मन्त्रः
"अ॒सौ मे॑ जा॒र "  इति॒ निर्दि॑शेत् ।  

####  टीका
तस्मात्  असौ मे जार इति नाम्ना जारं निर्दिशेत् ।
### मन्त्रः
नि॒र्दिश्यै॒वैन॑व्ँवरुणपा॒शेन॑ ग्राहयति ॥35॥  

####  टीका
एनं निर्दिश्यनिर्देशं जारस्यकुर्वतीएनं जारं  एववरुणपाशेनग्राहयतिनतुप्रियं ज्ञातिम् ॥

### मन्त्रः
"प्र॒घा॒स्यान्॑ हवामह॒ " इति॒ पत्नी॑मु॒दान॑यति ।  

####  टीका
5 प्रघास्यान्हवामह  इति ॥ प्रतिप्रस्थातापत्नीमुदानयति ।
### मन्त्रः
अह्व॑तै॒वैना᳚म् ।  
####  टीका
एनामह्वतआह्वयति । 'लिपिसिचिह्वश्च' इत्यङ्छान्दसोलुङ् ॥

### मन्त्रः
यत्पत्नी॑ पुरोनुवा॒क्या॑मनुब्रू॒याद्  निर्वी᳚र्यो॒ यज॑मानस्स्यात् ।  

####  टीका
6 यत्पत्नीति ॥ 'मोषूणइन्द्र'7इत्येताम् । निर्वीर्य  इति । आशासनीयेनयजमानस्यासम्बन्धात् ।
### मन्त्रः
यज॑मा॒नोऽन्वा॑ह ।  
आ॒त्मन्ने॒व वी॒र्य॑न्धत्ते ।  

####  टीका
तस्मात्   । यजमान एव अन्वाहपुरोनुवाक्याम् । तथाकुर्वन्नात्मनिवीर्यं स्थापयति ।
### मन्त्रः
उ॒भौ या॒ज्याꣳ॑ +++(ब्रूतः )+++सवीर्य॒त्वाय॑ ।  

####  टीका
उभौ पत्नीयजमानौयाज्यां ब्रूतः 'यद्ग्रामेयदरण्ये' इत्येताम् ।
### मन्त्रः
"यद्ग्रामे॒ यदर॑ण्य॒ " इत्या॑ह  यथोदि॒तमे॒व वरु॑ण॒मव॑यजते ।  

####  टीका
यद्ग्राम इत्यादि  नाग्रामादिविषयस्यैनसः कर्तनेनयथोदितं यथोक्तं ग्रामादि विषयेसमस्तं वरुणं वारकं पापं अवयजतेनाशयत्येव ॥

### मन्त्रः

य॒ज॒मा॒न॒दे॒व॒त्यो॑ वा आ॑हव॒नीयः ॑ ॥36॥  
भ्रा॒तृ॒व्य॒दे॒व॒त्यो॑ दख्षि॑णः ।  
यदा॑हव॒नीये॑ जुहु॒याद्  यज॑मानव्वँरुणपा॒शेन॑ ग्राहयेत् ।  

दख्षि॑णे॒ऽग्नौ जु॑होति , भ्रातृ॑व्यमे॒व व॑रुणपा॒शेन॑ ग्राहयति ।  

####  टीका
7 यजमानदेवत्योवा इत्यादि  ॥ गतम् । देवतान्तात्तादर्थ्येयत् । जुहुयादिति  । करम्भपात्रणि ॥

### मन्त्रः
शूर्पे॑ण जुहोत्य् अन्य॑मे॒व वरु॑ण॒मव॑ यजते ।  

####  टीका
8 अन्न्यमिति ॥ शूर्पस्य अन्नसाधनत्वात्तेनहोमं कुर्वन्अन्न्यं अन्नेभवं वरुणमवयजते ।

### मन्त्रः़

शी॒र्॒षन्न॑धि नि॒धाय॑ जुहोति , शी॒र्ष॒त ए॒व वरु॑ण॒मव॑ यजते ।  
####  टीका
शीर्षत  इति । शिरआरभ्यस्थितं वरुणमवयजते ।

### मन्त्रः़
प्र॒त्यङ्तिष्ठ॑ञ्जुहोति , प्र॒त्यङ्ङे॒व व॑रुणपा॒शान्निर्मु॑च्यते ।  

####  टीका
प्रत्यङ्प्रत्यङ्मुखः । प्रत्यङ्प्रतीपगमन एववरुणपाशान्निर्मुच्यते । यत्रगृहीत्वैवनयतिवरुणपाशं अन्ततोनिष्कृष्यप्रतिकूलमुक्त्वाआनीयते ॥
### मन्त्रः
"अक्र॒न्कर्म॑ कर्म॒कृत॒ " इत्या॑ह दे॒वानृ॒णन्नि॑रव॒दाय॑ ,
"अ॒नृ॒णा गृ॒हानुप॒ प्रेत"  इति॒ वावैतदा॑ह,
####  टीका
9 अक्रन्कर्मकर्मकृत  इति ॥ विपरायन्तौजपतः ।
तत्र  मन्त्रस्याभिप्रायमाह- देवानित्यादि । देवसं बन्धिऋणं देवानित्युच्यते ।  एवमनेनयागेनवरुणं निरवदाय'यज्ञेनदेवेभ्यः ' इत्युक्तं ऋणं देवानामपाकृत्य अनृणाः सन्तः इदानीं  गृहानुपप्रेतउपसं प्राप्नुतेत्येतदर्थरूपमेव आह अयं  मन्त्रः । ऋणं निरवदायेत्यनेन'देवेभ्यः ' कर्मकृत्वा'7 इत्यस्यार्थोविवृतः । गृहानुपप्रेतेत्यस्यार्थोव्याख्यातः ॥

### मन्त्रः
वरु॑णगृहीत॒व्ँवा ए॒तद्य॒ज्ञस्य॑ ।  

####  टीका
10 वरुणगृहीतं वा इत्यादि  ॥  एतत्वरुणेनगृहीतं भवतियज्ञस्ययन्मन्त्रेणगृर्हीतं अतिरिच्यतेपूर्ववदवशिष्टं गृहीतस्यादिस्थानमतिरेकः ।
### मन्त्रः
यद्यजु॑षा गृही॒तस्या॑ति॒रिच्य॑ते  तुषा᳚श्च निष्का॒सश्च॑ ।  

####  टीका
कः पुनरत्रातिरिच्यत इत्याह- तुषाश्चनिष्कासश्चतण्डुलावरणानिस्थालीलेपश्च ।
### मन्त्रः
तुषै᳚श्च निष्का॒सेन॑ चावभृ॒थमवै॑ति ।  
####  टीका
  तस्मात्  तुषैः निष्कासेनचावभृथमवैति  इति सगुणस्यावभृथस्यविधिः ।
### मन्त्रः
वरु॑णगृहीतेनै॒व वरु॑ण॒मव॑यजते ।  
####  टीका
 एवं कुर्वन्तेनैव वरुणगृहीतेनतुषादिनातमेवग्रहीतारं वरुणमवयजते अवमोचयति ॥
### मन्त्रः
अ॒पो॑ऽवभृ॒थमवै॑ति ॥38॥  
अ॒फ्सु वै वरु॑णस् सा॒ख्षादे॒व वरु॑ण॒मव॑यजते ।  
"प्रति॑युतो॒ वरु॑णस्य॒ पाश॒"  इत्या॑ह,  व॒रु॒ण॒पा॒शादे॒व निर्मु॑च्यते ।
अप्र॑तीख्ष॒माय॑न्ति वरु॑णस्या॒न्तर्हि॑त्यै ।  

####  टीका
11 अपोऽवभृथमवैतीत्यादि ॥ गतम् । 'प्रतियुतोवरुणस्यपाशः ' इत्युदकान्तं प्रत्यस्यति ।

### मन्त्रः
"एधो᳚ऽष्येधिषी॒महि"  इत्या॑ह ।
####  टीका
'एधोस्येधिषीमहि'  इति समिदाधानम् ।
### मन्त्रः
स॒मिधै॒वाग्निन्न॑म॒स्यन्त॑ उ॒पाय॑न्ति ।  
"तेजो॑ऽसि॒ तेजो॒ मयि॑ धे॒हि  इत्या॑ह "तेज॑ ए॒वात्मन्ध॑त्ते ॥39 ॥  
####  टीका
नमस्यन्तः पूजयन्तः । 'नमोवरिवश्चित्रङः क्यच्' । गतमन्यत् ॥


 इति षष्ठेपञ्चमोऽनुवाकः ॥  
