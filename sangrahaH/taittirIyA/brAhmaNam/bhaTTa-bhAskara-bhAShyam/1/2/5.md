---
title: प्रपाठकः 2
unicode_script: devanagari
---
##  अनुवाकः ५
Mantra
अप्र॑तिष्ठाँ॒व्वा ए॒ते ग॑च्छन्ति ।  
येषाꣳ॑ सँव्वथ्स॒रेऽना॒प्तेऽथ॑ ।  
ए॒का॒द॒शिन्या॒प्यते᳚ ।  
वै॒ष्ण॒वँव्वा॑म॒नमाल॑भन्ते ।  
य॒ज्ञो वै विष्णुः॑ ।  
य॒ज्ञमे॒वाल॑भन्ते॒ प्रति॑ष्ठित्यै ।  
ऐ॒न्द्रा॒ग्नमाल॑भन्ते ।  
इ॒न्द्रा॒ग्नी वै दे॒वाना॒मया॑तयामानौ ।  
ये ए॒व दे॒वते॒ अया॑तयाम्नी ।  
ते ए॒वाल॑भन्ते ॥ 40॥  
222
1 अप्रतिष्ठां वा इत्यादि ॥ प्रतिष्ठां एते न गच्छन्ति येषां संवत्सरे अनाप्ते असमाप्ते एकादशिनी आप्यते । तथा हि - प्रत्यहमेकैकस्मिन् पशावालभ्यमाने एकषष्ट्यधिकशतत्रयप्रमितेष्वहस्सु द्वात्रिंशदेकादशिन्यो लभ्यन्ते, अथ नवाहानि परिशिष्टानि लभ्यन्ते । स यः [तद्यः] साधनत्वेन स्वीकरोति स [तस्य तद] प्रतिष्ठित्यै भवति । ऐन्द्राग्नेन द्वितीयेन अगतसारदेवतालाभः । इन्द्राग्निशब्दे 'देवताद्वन्द्वे च'इति प्राप्तस्य पूर्वोत्तरयोर्युगपत्प्रकृतिस्वरत्वस्य 'नोत्तरपदेऽनुदात्तादौ'इति निषेधे समासान्तोदात्तत्वमेव । अयातयाम्नी इति । 'अन उपधालोपिनः'इहि ङीप् । 'वा छन्दसि'इति पूर्वसवर्णदीर्घत्वम् ॥

Mantra
वै॒श्व॒दे॒वमाल॑भन्ते ।  
दे॒वता॑ ए॒वाव॑रुन्धते ।  
द्या॒वा॒पृ॒थिव्या᳚न्धे॒नुमाल॑भन्ते ।  
द्यावा॑पृथि॒व्योरे॒व प्रति॑तिष्ठन्ति ।  
वा॒य॒व्यँ॑व्व॒थ्समाल॑भन्ते ।  
वा॒युरे॒वैभ्यो॑ यथाऽऽयत॒नाद्दे॒वता॒ अव॑रुन्धे ।  
आ॒दि॒त्यामविँ॑व्व॒शामाल॑भन्ते ।  
इ॒यँव्वा अदि॑तिः ।  
अ॒स्यामे॒व प्रति॑तिष्ठन्ति ।  
222
2 वैश्वदेवेन तृतीयेन सर्वदेवतालाभः । द्यावापृथिव्यथा चतुर्थ्या द्यावापृथिव्योः प्रतिष्ठितो भवति । वायव्येन पञ्चमेन वायुः स्वयं एवैभ्यो यजमानेभ्यस्सत्रिभ्यः स्वात् आयतनात् देवता आत्मीयत्वेन लभते वशीकरोति । आदित्यया षष्ठ्या पृथिव्यां प्रतिष्ठिता भवन्ति ।
Mantra
मै॒त्रा॒व॒रु॒णीमाल॑भन्ते ॥41॥  
मि॒त्रेणै॒व य॒ज्ञस्य॒ स्वि॑ष्टꣳ शमयन्ति ।  
वरु॑णेन॒ दुरि॑ष्टम् ।  
प्रा॒जा॒प॒त्यन्तू॑प॒रम्म॑हाव्र॒त आल॑भन्ते ।  
प्रा॒जा॒प॒त्यो॑ऽतिग्रा॒ह्यो॑ गृह्यते ।  
अह॑रे॒व रू॒पेण॒ सम॑र्धयन्ति ।  
अथो॒ अह्न॑ ए॒वैष ब॒लिर्ह्रि॑यते ।  
आ॒ग्ने॒यमा ल॑भन्ते॒ प्रति॒ प्रज्ञा᳚त्यै ।  

222
मैत्रावरुण्या सप्तम्या यज्ञस्य स्विष्टं शोभनमिष्टं शमयन्ति सुखहेतुमेव कुर्वन्ति । दुरिष्टं च शमयन्ति निवृत्तोपप्लवं कुर्वन्ति । प्राजापत्येनाष्टमेन तूपरेण शृङ्गरहितेन प्राजापत्येन चातिग्राह्येण । एन्द्रं महाव्रतं अहः रूपसमृद्धं कुर्वन्ति 'यो ह खलु वाव प्रजापतिः । स उ वेवेन्द्रः' इति ।
Mantra

222
अथो अपिच अह्नोऽयं बलिः पूजा यदत्र प्राजापत्ययोरनयोः प्रयोग इति । आग्नेयेन नवमेन प्रतिप्रज्ञानं प्रत्येकं सर्वार्थविषयं प्रज्ञानं प्रकृष्टं ज्ञानं प्रकाशो भवति ॥

Mantra
अ॒ज॒पे॒त्वान् वा ए॒ते पूर्वै॒र्मासै॒रव॑रुन्धते ।  
यदे॒ते ग॒व्याᳶ प॒शव॑ आल॒भ्यन्ते᳚ ।  
उ॒भये॑षाम्पशू॒नामव॑रुद्ध्यै ॥42॥  
222
3 अजपेत्वानित्यादि ॥ अजाश्च पेत्वाश्च अजपेत्वाः । गालितमुष्काः पेत्वाः । एते सत्रिणः पूर्वैः एकादशिनैः मासैः अजपेत्वानेवालभन्ते, न गवादीन् । अथ यदेते अनन्तरोक्ता गव्याः गोभिर्धेनुवत्समैत्रावरूणीभिः सहिताः पशव आलभ्यन्ते तत् उभयेषां गवादीनामजादीनां च पशूनां लाभाय भवति । तस्मादेतेषु नवस्वहस्सु एतानालभेरन्निति ॥

Mantra
यदति॑रिक्तामेकाद॒शिनी॑मा॒लभे॑रन्न् ।  
अप्रि॑य॒म्भ्रातृ॑व्यम॒भ्यति॑रिच्येत ।  
यद्द्वौद्वौ॑ प॒शू स॒मस्ये॑युः ।  
कनी॑य॒ आयु॑ᳵ कुर्वीरन्न् ।  
यदे॒ते ब्राह्म॑णवन्तᳶ प॒शव॑ आल॒भ्यन्ते᳚ ।  
नाप्रि॑य॒म्भ्रातृ॑व्यम॒भ्य॑ति॒रिच्य॑ते ।  
न कनी॑य॒ आयु॑ᳵ कुर्वते ॥43॥  
222
4 यदतिरिक्तामित्यादि ॥ इदानीं ब्राह्मणवतां पशूनां प्रकारान्तरेण स्तुतिः क्रियते - संवत्सरमतीत्यावस्थानमतिरेकः त्र्यहातिक्रमः । तत्र यद्येकादशिनीं तामेव त्रिभिरहोभिः अतिरिक्तां नवाहार्थं पुनः आलभेरन् तथा सति दिनातिरेकेण अप्रियस्य भ्रातृव्यस्याभिवृद्धिः स्यात् । यदि द्वयोर्दिनयोः द्वौद्वौ पशू समस्येयुः तदा कनीयः अल्पतरमात्मीयं अयुः कुर्वीरन् । तस्मादुभयदोषपरिहारार्थं एतान् ब्राह्मणवतः अनन्तरब्राह्मणोक्तान् नवैव पशूनालभेरन्निति विधिः ॥

इति पञ्चमोऽनुवाकः ॥  
