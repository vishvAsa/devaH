---
title: ०१ शुक्रामन्थिग्रहप्रचारमन्त्राः
unicode_script: devanagari
---

+++(शुक्रमन्थिग्रहप्रचारे विनियुक्तः ॥ जघनेनोत्तर-वेदिं ग्रहाव् अरत्नी वा सन्धत्तो ऽध्वर्युः प्रतिप्रस्थाता च। सोमार्षेयम् ।)+++  
ब्रह्म॒ सन्ध॑त्तम् +++(मया सह)+++। तन् +++(ब्रह्म)+++ मे॑ जिन्वतम्+++(=प्रीणयतम्)+++ ।  
ख्ष॒त्त्रꣳ सन्ध॑त्तम् +++(मया सह)+++। तन्मे॑ जिन्वतम् ।  
इष॒ꣳ॒+++(=अन्नम्)+++ सन्ध॑त्तम् +++(मया सह)+++। ताम्मे॑ जिन्वतम् ।  
ऊर्ज॒ꣳ॒+++(=रसं)+++ सन्ध॑त्तम् +++(मया सह)+++। ताम्मे॑ जिन्वतम् ।  
र॒यिꣳ सन्ध॑त्तम् +++(मया सह)+++। ताम्मे॑ जिन्वतम् ।  
पुष्टि॒ꣳ॒ सन्ध॑त्तम् +++(मया सह)+++। ताम्मे॑ जिन्वतम् ।  
प्र॒जाꣳ सन्ध॑त्तम् +++(मया सह)+++। ताम्मे॑ जिन्वतम् ।  
प॒शून्थ् सन्ध॑त्तम् +++(मया सह)+++। तान्मे॑ जिन्वतम् ।  

__________
+++(ग्रहावध्वर्युर् आददाति शुक्रग्रहम्- )+++  स्तु॒तो॑ऽसि॒ जन॑धाः ।  
दे॒वास् त्वा॑ शुक्र॒+++(पात्रस्थ-सोम)+++पाᳶ प्रण॑यन्तु ॥ 1 ॥  
+++(दक्षिणेनोत्तरवेदिम् अध्वर्युः प्रतिपद्यते)+++  
+++(हे ग्रह!)+++ सु॒वीरा᳚ᳶ प्र॒जाᳶ प्र॑ज॒नय॒न् परी॑हि शु॒क्रश् शु॒क्र-शो॑चिषा ।  
__________
+++(अथ प्रतिप्रस्थाता ऽऽददाति मन्थिगृहम्-)+++ स्तु॒तो॑ऽसि॒ जन॑धाः ।  
दे॒वास् त्वा॑ मन्थि॒+++(पात्रस्थ-सोम)+++पाᳶ प्रण॑यन्तु ।  
सु॒प्र॒जाᳶ प्र॒जाᳶ प्र॑ज॒नय॒न् परी॑हि म॒न्थी म॒न्थिशो॑चिषा ।  

__________
+++(अथाग्रेणोत्तरवेदिं ग्रहावरत्नी वा सन्धत्तोऽध्वर्युः प्रतिप्रस्थाता च)+++  
स॒ञ्ज॒ग्मा॒नौ दि॒व आपृ॑थि॒व्याऽऽयुः॑ सन्ध॑त्तम्  ।   
+++(आयुस्)+++ त॒न् तन्मे॑ जिन्वतम्+++(=प्रीणयतम्)+++ ।  
प्रा॒णꣳ सन्ध॑त्तम्  । तम्मे॑ जिन्वतम् ।  
अ॒पा॒नꣳ सन्ध॑त्तम्  । तम्मे॑ जिन्वतम् ॥ 2 ॥  
व्या॒नꣳ सन्ध॑त्तम्  । तम्मे॑ जिन्वतम् ।  
चख्षु॒स् सन्ध॑त्तम्  । तन्मे॑ जिन्वतम् ।  
श्रोत्र॒ꣳ॒ सन्ध॑त्तम्  । तन्मे॑ जिन्वतम् ।  
मन॒स्सन्ध॑त्तम्  । तन्मे॑ जिन्वतम् ।  
वाच॒ꣳ॒ सन्ध॑त्तम्  । ताम्मे॑ जिन्वतम् ।

आयु॑स्स्थः॒ । आयु॑र् मे धत्तम् ।  
आयु॑र् य॒ज्ञाय॑ धत्तम् । आयु॑र् य॒ज्ञप॑तये धत्तम् ।  

प्रा॒णस्स्थः॑। प्रा॒णम् मे॑ धत्तम् ।  
प्रा॒णय्ँ य॒ज्ञाय॑ धत्तम् ॥ 3 ॥ प्रा॒णय्ँय॒ज्ञप॑तये धत्तम् ।  

चख्षु॑स् स्थः॒। चख्षु॑र्मे धत्तम् । 
चख्षु॑र् य॒ज्ञाय॑ धत्तम् । चख्षु॑र्य॒ज्ञप॑तये धत्तम् ।  

श्रोत्रꣵ॑ स्थः॒। श्रोत्र॑म् मे धत्तम् ।  
श्रोत्र॑य्ँ य॒ज्ञाय॑ धत्तम् । श्रोत्र॑य्ँ य॒ज्ञप॑तये धत्तम् ।  

तौ दे॑वौ शुक्रा-मन्थिनौ क॒ल्पय॑त॒न् दैवी॒र् विशः॑ ।  
क॒ल्पय॑त॒म् मानु॑षीः ॥ 4 ॥  

इष॒म् ऊर्ज॑म् अ॒स्मासु॑ धत्तम् ।  
प्रा॒णान् प॒शुषु॑ +++(धत्तम्)+++।  
प्र॒जाम् मयि॑ च॒ यज॑माने च +++(धत्तम् )+++।  

____________
+++(अप्रोक्षितौ शकलौ बहिर्वेदि निरस्यतः)+++  
निर॑स्त॒श् शण्डः॑ ।  
निर॑स्तो॒ मर्कः॑ ।  
अप॑नुत्तौ॒ शण्डा॒मर्कौ॑ स॒हाऽमुना᳚ ।  

____________
+++(अथ प्रोक्षितावादत्तः)+++  
शु॒क्रस्य॑ स॒मिद् अ॑सि।  +++(तां त्वाम् आदधामि)+++ ।  
म॒न्थिन॑स् स॒मिद॑सि ।  +++(तां त्वाम् आदधामि)+++ ।  

____________
+++(पुरस्तात्प्रत्यञ्चावध्वर्यू जुहुतः)+++  

स प्र॑थ॒मस् सङ्कृ॑तिर्+++(=सम्यक्कर्ता)+++ वि॒श्वक॑र्मा  
स प्र॑थ॒मो मि॒त्रो वरु॑णो अ॒ग्निः ।  
स प्र॑थ॒मो बृह॒स्पति॑श् चिकि॒त्वान्  
तस्मा॒ इन्द्रा॑य सु॒तम् आ जु॑होमि ॥ 5 ॥  
