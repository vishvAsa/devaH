---
title: पञ्च-महा-यज्ञाः
unicode_script: devanagari

---

पञ्च॒ वा ए॒ते म॑हाय॒ज्ञास्, स॑त॒ति+++(=प्रतिदिनम्)+++ प्रता॑यन्ते+++(=अनुष्ठीयन्ते)+++, सत॒ति सन्ति॑ष्ठन्ते+++(=समाप्यन्ते)+++।  
देवय॒ज्ञः पि॑तृय॒ज्ञो भू॑तय॒ज्ञो म॑नुष्यय॒ज्ञो ब्र॑ह्मय॒ज्ञ इति।  
यद॒ग्नौ जु॒होत्य॒पि स॒मिध॒न् - तद् दे॑वय॒ज्ञस् सन्ति॑ष्ठते।  
यत् पि॒तृभ्य॑स् स्व॒धा क॒रोत्य् अप्य् अ॒पस् तत् पि॑तृय॒ज्ञस् सन्ति॑ष्ठते।  
यद्भू॒तेभ्यो॑ ब॒लिꣳ हर॑ति॒ तद्भू॑तय॒ज्ञस् सन्ति॑ष्ठते।  
यद्ब्रा॑ह्म॒णेभ्यो ऽन्न॒न् ददा॑ति॒, तन् म॑नुष्यय॒ज्ञस् सन्ति॑ष्ठते।  
यत् स्वा॑ध्या॒यम् अधी॑यी॒तैका॑मप्यृ॒चय्ँ यजु॒स् साम॑ वा॒, तद्ब्र॑ह्मय॒ज्ञस् सन्ति॑ष्ठते।
