+++
title = "+०२ पुण्यनक्षत्रम्"
unicode_script = "devanagari"
+++

<div class="js_include" url="yat_puNyam/"  newLevelForH1="2" includeTitle="true"> </div>  

<div class="js_include" url="naxatriya-prajApatiH/"  newLevelForH1="2" includeTitle="true"> </div>  

<div class="js_include" url="puNya-naxatram/"  newLevelForH1="2" includeTitle="true"> </div>  


## विस्वरपाठः
अभिजिन्नाम नक्षत्रम् । उपरिष्टादषाढानाम् । अवस्ताच्छ्रोणायै । देवासुरास्सय्यँत्ता आसन्न् । ते देवास्तस्मिन्नक्षत्रेऽभ्यजयन्न् ।। 8 ।।
यदभ्यजयन्न् । तदभिजितोऽभिजित्त्वम् । यङ्कामयेतानपजय्यञ्जयेदिति । तमेतस्मिन्नक्षत्रे यातयेत् । अनपजय्यमेव जयति । पापपराजितमिव तु । प्रजापतिᳶ पशूनसृजत । ते नक्षत्त्रन्नक्षत्त्रमुपातिष्ठन्त । ते समावन्त एवाभवन्न् । ते रेवतीमुपातिष्ठन्त ।। 9 ।।
ते रेवत्यां प्राभवन्न् । तस्माद्रेवत्यां पशूनाङ्कुर्वीत । यत्किञ्चार्वाचीनꣳ सोमात् । प्रैव भवन्ति । सलिलव्ँ वा इदमन्तरासीत् । यदतरन्न् । तत्तारकाणान्तारकत्वम् । यो वा इह यजते । अमुꣳ स लोकन्नक्षते । तन्नक्षत्राणान्नक्षत्रत्वम् ।। 10 ।।
देवगृहा वै नक्षत्राणि । य एवव्ँ वेद । गृह्येव भवति । यानि वा इमानि पृथिव्याश्चित्राणि । तानि नक्षत्राणि । तस्मादश्लीलनाम२ꣳ श्चित्रे । नावस्येन्न यजेत । यथा पापाहे कुरुते । तादृगेव तत् । देवनक्षत्राणि वा अन्यानि ।। 11 ।।
यमनक्षत्राण्यन्यानि । कृत्तिकाᳶ प्रथमम् । विशाखे उत्तमम् । तानि देवनक्षत्राणि । अनूराधाᳶ प्रथमम् । अपभरणीरुत्तमम् । तानि यमनक्षत्राणि । यानि देवनक्षत्राणि । तानि दक्षिणेन परियन्ति । यानि यमनक्षत्राणि ।। 12 ।।
तान्युत्तरेण । अन्वेषामरात्स्मेति । तदनूराधाः । ज्येष्ठमेषामवधिष्मेति । तज्ज्येष्ठघ्नी । मूलमेषावृक्षामेति । तन्मूलवर्हणी । यन्नासहन्त । तदषाढाः । यदश्लोणत् ।। 13 ।।
तच्छ्रोणा । यदशृणोत् । तच्छ्रविष्ठाः । यच्छतमभिषज्यन्न् । तच्छतभिषक् । प्रोष्ठपदेषूदयच्छन्त । रेवत्यामरवन्त । अश्वयुजोरयुञ्जत । अपभरणीष्वपावहन्न् । तानि वा एतानि यमनक्षत्राणि । यान्येव देवनक्षत्राणि । तेषु कुर्वीत यत्कारी स्यात् । पुण्याह एव कुरुते ।। 14 ।।
देवस्य सवितुᳶ प्रातᳶ प्रसवᳶ प्राणः । वरुणस्य सायमासवोऽपानः । यत्प्रतीचीनं प्रातस्तनात् । प्राचीनꣳ सङ्गवात् । ततो देवा अग्निष्टोमन्निरमिमत । तत्तदात्तवीर्यन्निर्मार्गः । मित्रस्य सङ्गवः । तत्पुण्यन्तेजस्व्यहः । तस्मात्तर्हि पशवस्समायन्ति । यत्प्रतीचीनꣳ सङ्गवात् ।। 15 ।।
प्राचीनं मध्यन्दिनात् । ततो देवा उक्थ्यन्निरमिमत । तत्तदात्तवीर्यन्निर्मार्गः । बृहस्पतेर्मध्यन्दिनः । तत्पुण्यन्तेजस्व्यहः । तस्मात्तर्हि तेक्ष्णिष्ठन्तपति । यत्प्रतीचीनं मध्यन्दिनात् । प्राचीनमपराह्णात् । ततो देवाष्षोडशिनन्निरमिमत । तत्तदात्तवीर्यन्निर्मार्गः ।। 16 ।।
भगस्यापराह्णः । तत्पुण्यन्तेजस्व्यहः । तस्मादपराह्णे कुमार्यो भगमिच्छमानाश्चरन्ति । यत्प्रतीचीनमपराह्णात् । प्राचीनꣳ सायात् । ततो देवा अतिरात्रन्निरमिमत । तत्तदात्तवीर्यन्निर्मार्गः । वरुणस्य सायम् । तत्पुण्यन्तेजस्व्यहः । तस्मात्तर्हि नानृतव्वँदेत् ।। 17 ।।
ब्राह्मणो वा अष्टाविꣳशो नक्षत्राणाम् । समानस्याह्नᳶ पञ्च पुण्यानि नक्षत्राणि । चत्वार्यश्लीलानि । तानि नव । यच्च परस्तान्नक्षत्राणाय्यँच्चावस्तात् । तान्येकादश । ब्राह्मणो द्वादशः । य एवव्ँ विद्वान्त्सव्वँत्सरव्व्रँतञ्चरति । सव्वँत्सरेणैवास्य व्रतङ्गुप्तं भवति । समानस्याह्नᳶ पञ्च पुण्यानि नक्षत्राणि । चत्वार्यश्लीलानि । तानि नव । आग्नेयी रात्रिः । ऐन्द्रमहः । तान्येकादश । आदित्यो द्वादशः । य एवव्ँ विद्वान्त्सव्वँत्सरव्व्रँतञ्चरति । सव्वँत्सरेणैवास्य व्रतङ्गुप्तं भवति ।। 18 ।।