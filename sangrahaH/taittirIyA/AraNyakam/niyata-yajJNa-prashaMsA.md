---
title: नियत-यज्ञ-प्रशंसा
unicode_script: devanagari

---

सह॒ वै दे॒वाना॒ञ् चासु॑राणाञ् च य॒ज्ञौ प्रत॑तावास्ताव्ँ, व॒य२ꣳ स्व॒र्गल्ँ लो॒कमे॑ष्यामो, व॒यमे॑ष्याम॒ इति।  
ते ऽसु॑रास् स॒न्नह्य॒ सह॑सै॒वाच॑रन्।  
ब्रह्म॒चर्ये॑ण॒ तप॑सैव दे॒वाः।  
तेऽसु॑रा अमुह्य॒२ꣳ॒स्, ते न प्राजा॑न॒२ꣳ॒स्, ते परा॑ऽभव॒न्, ते न स्व॒र्गल्ँ लो॒कमा॑य॒न्।  
प्रसृ॑तेन॒ वै य॒ज्ञेन॑ दे॒वास् स्व॒र्गल्ँ लो॒कमा॑य॒न्।  
न प्रसृ॑ते॒नासु॑रा॒न् परा॑भावय॒न्।  
