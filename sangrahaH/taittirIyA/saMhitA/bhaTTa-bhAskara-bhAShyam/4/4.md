---
title: प्रपाठकः 4
unicode_script: devanagari
---

## चतुर्थकाण्डे चतुर्थ प्रपाठकः  
##  *पञ्चमचितिशेषनिरूपणम्*
## अनुवाकः १ पञ्चमचितिशेषस्तोमभागाख्यष्टकोपधानम्

अग्निर्ऋषिः

( तत्र प्रथमोऽनुवाकः)
### संयुक्तमन्त्रः

र॒श्मिर॑सि॒ ख्षया॑य त्वा॒ ख्षय॑ञ्जिन्व॒ प्रेति॑रसि॒ धर्मा॑य त्वा॒ धर्म॑ञ्जि॒न्वान्वि॑तिरसि दि॒वे त्वा॒ दिव॑ञ्जिन्व स॒न्धिर॑स्य॒न्तरि॑ख्षाय त्वा॒न्तरि॑ख्षञ्जिन्व प्रति॒धिर॑सि पृथि॒व्यै त्वा॑ पृथि॒वीञ्जि॑न्व विष्ट॒म्भो॑ऽसि॒ वृष्ट्यै᳚ त्वा॒ वृष्टि॑ञ्जिन्व प्र॒वास्यह्ने॒ त्वाह॑र्जिन्वानु॒वासि॒ रात्रि॑यै त्वा॒ रात्रि॑ञ्जिन्वो॒शिग॑सि [1]    वसु॑भ्यस्त्वा॒ वसू᳚ञ्जिन्व प्रके॒तो॑ऽसिरु॒द्रेभ्य॑स्त्वारु॒द्राञ्जि॑न्व सुदी॒तिर॑स्यादि॒त्येभ्य॑स्त्वाऽऽदि॒त्याञ्जि॒न्वौजो॑ऽसि पि॒तृभ्य॑स्त्वा पि॒तॄञ्जि॑न्व॒ तन्तु॑रसि प्र॒जाभ्य॑स्त्वा प्र॒जा जि॑न्व पृतना॒षाड॑सि प॒शुभ्य॑स्त्वा प॒शूञ्जि॑न्व रे॒वद॒स्योष॑धीभ्य॒स्त्वौष॑धीर्जिन्वाभि॒जिद॑सि यु॒क्तग्रा॒वेन्द्रा॑य॒ त्वेन्द्र॑ञ्जि॒न्वाधि॑पतिरसि प्रा॒णाय॑ [2]  त्वा॒ प्रा॒णञ्जि॑न्व य॒न्तास्य॑पा॒नाय॑ त्वापा॒नञ्जि॑न्व स॒ꣳ॒सर्पो॑ऽसि॒ चख्षु॑षे त्वा॒ चख्षु॑र्जिन्व वयो॒धा अ॑सि॒ श्रोत्रा॑य त्वा॒ श्रोत्र॑ञ्जिन्व त्रि॒वृद॑सि प्र॒वृद॑सि स॒व्ँवृद॑सि वि॒वृद॑सि सꣳरो॒हो॑ऽसि नीरो॒हो॑ऽसि प्ररो॒हो᳚ऽस्यनुरो॒हो॑ऽसि वसु॒को॑ऽसि॒ वेष॑श्रिरसि॒ वस्य॑ष्टिरसि ॥
### मन्त्रः

र॒श्मिर॑सि ख्षया॑य त्वा +++(उपदधामि)+++ ।  

#### टीका
यस्य निःश्वसिदं वेदा यो वेदेभ्योऽखिलं जगत् ।  
निर्ममे तमहं वन्दे विद्यातीर्थमहेश्वरम् ॥    
प्रपाठके तृतीयोऽस्मिंश्चितयः पञ्च वर्णिताः ।  
चतुर्थे पञ्चमचितेः शेषः सर्वो विधीयते ॥    
तत्र प्रथमानुवाके स्तोमभागा उच्यन्ते ॥    
कल्पः—“रश्मिरसि क्षयाय त्वा क्षयं जिन्वेति स्तोमभागाः सप्त सप्त प्रतिदिशमवशिष्ठा मध्ये” इति।  
तत्र पूर्वस्यां दिश्युपधेयानामिष्टकानां सप्त मन्त्रानाह— 	रश्मिरसि क्षयायेति ।   हे इष्टके त्वमादित्यरश्मिरूपाऽस्यतः क्षयाय निवाससिद्ध्यर्थं त्वामुपदधामि ।  
### मन्त्रः
+++(त्वं)+++ ख्षय॑ञ्जिन्व ।
#### टीका
त्वं चास्माकं क्षयं निवासं जिन्व प्रीणय संपादयेत्यर्थः ।  
एवं सर्वं योजनीयम् ।
### मन्त्रः
प्रेति॑रसि, धर्मा॑य त्वा +++(उपदधामि)+++ ।

#### टीका
प्रकृष्टा गतिर्यस्याः सा प्रेतिः ।   
### मन्त्रः
+++(त्वं)+++ धर्म॑ञ्जि॒न्व ।
#### टीका
धर्मो विहितकर्मानुष्ठानम् ।  
### मन्त्रः
अन्वि॑तिरसि, दि॒वे त्वा᳚  +++(उपदधामि)+++ ।
#### टीका
अनुकूला गतिर्यस्याः साऽन्वितिः ।  
### मन्त्रः
+++(त्वं)+++ दिव॑ञ्जिन्व ।
#### टीका
द्यौः स्वर्गः ।  
### मन्त्रः
स॒न्धिर॑सि, अ॒न्तरि॑ख्षाय त्वा +++(उपदधामि)+++ ।
#### टीका
द्यावापृथिव्योर्मध्यवर्ती देशः संधिः ।   
### मन्त्रः
+++(त्वं)+++ अ॒न्तरि॑ख्षञ्जिन्व ।
#### टीका
अन्तरिक्षं गन्धर्वादिलोकभागोऽन्तरिक्षम् ।   
### मन्त्रः
प्र॒ति॒धिर॑सि,  पृथि॒व्यै त्वा᳚ +++(उपदधामि)+++ ।  
+++(त्वं)+++ पृथि॒वीञ्जि॑न्व ।  
#### टीका
प्रतिधिशब्देन भूलोकभाग उपलक्ष्यते ।  
### मन्त्रः
वि॒ष्ट॒म्भो॑ऽसि , वृष्ट्यै᳚ त्वा +++(उपदधामि)+++ ।   
+++(त्वं)+++ वृष्टि॑ञ्जिन्व ।
#### टीका

विशेषेण स्तभ्यते। जलमत्र घार्यत इति विष्टम्भो मेघः ।   

### मन्त्रः
प्र॒वाऽसि , अह्ने᳚ त्वा  +++(उपदधामि)+++ ।  
+++(त्वं)+++  अह॑र्जिन्व ।

#### टीका
प्रथमं वाति गच्छति प्रवर्तत इति प्रबोषःकालः । उषा हि सूर्योदयात्पूर्वं प्रवर्तते ।  अतोऽहसिद्ध्यर्थं त्वामुपदघामि ।  
### मन्त्रः
अ॒नु॒वाऽसि॑,  रात्रि॑यै त्वा  +++(उपदधामि)+++ ।   
+++(त्वं)+++ रात्रि॑ञ्जिन्व  ।
#### टीका

अथ दक्षिणस्यां दिश्युपधेयानामिष्टकानां सप्त मन्त्रानाह— अनुवाऽसि रात्रिया इति ।   अनु सूर्यास्तमयात्पश्चाद्वाति चरति प्रयाती  २०४४ त्यनुवा सायंसंध्या ।   
### मन्त्रः
उ॒शिग॑सि,  वसु॑भ्यस्त्वा +++(उपदधामि)+++ ।

#### टीका
उशिग्वसुभिः काम्यमानाऽसि ।   अतो वसूभ्यो वसूनां प्रीत्यर्थं त्वामुपदधामि ।  
### मन्त्रः
+++(त्वं)+++ वसू᳚ञ्जिन्व ।
#### टीका
त्वं च वसूञ्जिन्वं प्रीणय ।   एवमुत्तरत्र योज्बम् ।  
### मन्त्रः
प्र॒के॒तो॑ऽसि,रु॒द्रेभ्य॑स्त्वा  +++(उपदधामि)+++ ।   
+++(त्वं)+++ रु॒द्राञ्जि॑न्व  ।
#### टीका
प्रकृष्टः केनो यः ( स ) प्रकेतः । रुद्राणां यः प्रकेतस्तद्रूपा त्वमसि ।  
### मन्त्रः
सु॒दी॒तिर॑सि,  आ॒दि॒त्येभ्य॑स्त्वा +++(उपदधामि)+++ ।   
 +++(त्वं)+++ आ॒दि॒त्याञ्जि॒न्व ।
#### टीका
शोभना दीतिः र्दीप्तिः सुदीतिः सा त्वमसि ।
### मन्त्रः
ओजो॑ऽसि पि॒तृभ्य॑स्त्वा  +++(उपदधामि)+++ ।   
+++(त्वं)+++  पि॒तॄञ्जि॑न्व ।  
#### टीका
ओजो बलं पितॄणां यद्बलमनुग्रहसमर्थं तद्रूपा त्वमसि ।   
### मन्त्रः
तन्तु॑रसि, प्र॒जाभ्य॑स्त्वा +++(उपदधामि)+++ ।   
+++(त्वं)+++  प्र॒जा जि॑न्व  ।
#### टीका
तन्तु पुत्रपौत्रादिसातर्त्यम् ।   

### मन्त्रः
पृ॒त॒ना॒षाड॑सि , प॒शुभ्य॑स्त्वा  +++(उपदधामि)+++ ।   
+++(त्वं)+++  प॒शूञ्जि॑न्व ।  
#### टीका
स्वकीयान्गवादिपशूनपहर्तुमागता या परकीयसेना सा पृतना तां सहतेऽभिभवतीति पृतनाषाड् ।  
### मन्त्रः
रे॒वद॑सि, ओष॑धीभ्य॒स्त्वा  +++(उपदधामि)+++ ।   
+++(त्वं)+++  ओष॑धीर्जिन्व ।  ।  
#### टीका

अथ पश्चिमायां दिश्युपधेयानामिष्टकानां सप्त मन्त्रानाह— रेवदस्योषघीभ्य इति । रा अस्यास्तीति रेवत् ।   ओषधिसाध्यं यद्धनं जीवनं तद्रूपा त्वगसि ।   
### मन्त्रः

अ॒भि॒जिद॑सि, यु॒क्तग्रा॒वेन्द्रा॑य॒ त्वा  +++(उपदधामि)+++ ।   
+++(त्वं)+++  इन्द्र॑ञ्जि॒न्व ।
#### टीका

जयसि शत्रूनभिभवसीत्यभिजित् ।  पाषाणसदृशो वाञ्चा ग्रावा, युक्तो हस्ते स्वीकृतो ग्रावा यस्यासौ युक्तग्रावा ।  इन्द्रश्चक्षुरदीन्द्रियाण्यधिष्ठाय पालयिता ।  
### मन्त्रः
अधि॑पतिरसि, प्रा॒णाय॑ त्वा +++(उपदधामि)+++ ।     
+++(त्वं)+++ प्रा॒णञ्जि॑न्व  ।
#### टीका

यः श्वासरूपो वायुः सोऽधिपतिस्तद्रूपा त्वमसि ।  
### मन्त्रः
य॒न्ताऽसि॑ । अ॒पा॒नाय॑ त्वा+++(उपदधामि)+++ ।   
+++(त्वं)+++  अ॒पा॒नञ्जि॑न्व  ।
#### टीका

वहिर्निर्गतस्य श्वासस्य पुनरप्यन्तःप्रवेशाय नियामको यो वायुविशेषः , स यन्ता, तद्रूपा त्वमसि ।

### मन्त्रः
स॒ꣳ॒सर्पो॑ऽसि ,  चख्षु॑षे त्वा  +++(उपदधामि)+++ ।  
+++(त्वं)+++ चख्षु॑र्जिन्व  ।
#### टीका

सम्यक्सर्पयति बलेन प्रवर्तयति मां चयनधनप्रस्या [ स्वीक ] रणायसंसर्पो दृष्टिः ।  
### मन्त्रः
व॒यो॒धा अ॑सि । श्रोत्रा॑य त्वा  +++(उपदधामि)+++ ।  
+++(त्वं)+++ श्रोत्र॑ञ्जिन्व  ।
#### टीका

वयः पक्षी तद्वद्धावतीति वयोधाः ।   पक्षी तत्र तत्र गत्वा स्व कार्यं साधयति तथा श्रोत्रेन्द्रियशक्तिस्तत्तच्छनब्दं प्राप्य निश्चिनोति, उच्छक्तिरूपत्वमासे ।  
### मन्त्रः
त्रि॒वृद॑सि ।
#### टीका

तिस्र आवृतोऽवयवविशेषा यस्य मिथुनीभावस्य सोऽपं त्रिबृत्पुमान्यो षित्साङ्गश्चो त्यवयवत्रयं, तथाविधमिथुनीभावरूपा त्वमसि।  

### मन्त्रः
प्र॒वृद॑सि।
#### टीका

अथोदीच्यां दिश्युपधेयानामिष्टकानां सप्त मन्त्रानाह— प्रवृदसि संवृदिति ।  स्त्रीपुरुषयोः संसर्गानन्तरभाविनी या प्रवृत्तिः सा प्रवृत्तद्रूपा त्वमसि ।   
### मन्त्रः
स॒व्ँवृद॑सि ।
#### टीका
प्रवृत्त्यनन्त्रभावी यः सभ्यग्व्यापारः सोऽयं संवृत्तद्रुपा त्वमसि ।   
### मन्त्रः
वि॒वृद॑सि ।  
#### टीका
तद्व्यापारदूर्ध्वं या विवृत्तिः सा विवृत्तद्रूपा स्वमसि ।  
### मन्त्रः
स॒ꣳ॒रो॒हो॑ऽसि ।
#### टीका
संभोगादूर्ध्वं   २०४५ वीणस्य क्षेत्रे यः समारोपः सोऽयं संरोहस्तद्रूपा त्वमसि ।   
### मन्त्रः
नी॒रो॒हो॑ऽसि ।
#### टीका

क्षेत्रे प्रक्षिप्तस्य वीजस्य निःशेषेण गर्भाशयव्याप्तिर्निरोहस्तद्रूपा त्वमसि ।  
### मन्त्रः
प्र॒रो॒हो॑ऽसि ।
#### टीका

गर्भशथे व्याप्तस्य वीजस्य शरीराकारः परिणामाः प्ररोहस्तद्रूपा त्वमसि ।  
### मन्त्रः
अ॒नु॒रो॒हो॑ऽसि
#### टीका

तस्य च षरिणतस्य शरीरस्यानुकूलः पुत्रादिरूपेण प्रादुर्भावोऽनुरोहस्तद्रूपा त्वमसि ।  

### मन्त्रः
व॒सु॒को॑ऽसि  ।  
#### टीका
अथ मध्यदेश उपधेयानामिष्टकानां त्रीन्मन्त्रानाह— वसुकोऽसीति ।   
### मन्त्रः
वेष॑श्रिरसि ।  
#### टीका
वसु धनमस्यास्तीति वसुको धनी पुत्रस्तद्रूपा त्वमसिवेषो व्याप्तं घनं, वेषं श्रयते सेवत इति वेषश्रिः ।   माप्तस्याभिवृद्धिकारीत्यर्थः ।  तद्रूपा त्वमसि ।   
### मन्त्रः
वस्य॑ष्टिरसि ॥
#### टीका
वसुनोऽभिवृद्धस्य धनस्याष्टिर्भोजनं यस्यासौ वस्याष्टिः ।   धनं संपाद्य तदभिवृद्धिं च कृत्वा तयाऽभिवृद्ध्या जीवतीत्यर्थः ।  तद्रूपा त्वमसि ।  

एतैर्मन्त्रैः साध्यमुपधानं विधत्ते— “यज्ञेन वै प्रजापतिः प्रजा असृजत ताः स्तोमभागैरेवासृजत यत्स्तोमभाग उपदधाति प्रजा एव तद्यजमानः सृजते” (सं. का. ५ प्र. ३ अ. ५) इति।  

+++(“यज्ञेन वै प्रजापतिः प्रजा असृजत (सं. का. ५ प्र. ३ अ. ५) )+++प्रजापतिर्यदा यज्ञेन प्रजा असृजत तदानीं यज्ञमध्यवर्तिनः स्तोमभागमन्त्रा एवं सृष्टिहेतव आसन् । +++(ताः स्तोमभागैरेवासृजत(सं. का. ५ प्र. ३ अ. ५)  )+++ त्रिवृदादिस्तोमयुक्तानि यानि बहिष्पवमानादिस्तोत्राणि तानि भजन्त इति रश्मिरित्यादयो मन्त्राः स्तोमभागाः ।   ब्रह्मा तत्स्तोत्राण्यभ्यनुजानन् रश्मिरित्यादिकमेकैकं मन्त्रमुच्चार्याम्यनुजानाति ।   एतच्चास्माभिः पूर्वमृषयो वा इन्द्रमित्यनुवाके स्पष्टमुक्तम् ।   अतो रश्मिरित्यादयः स्तोमभागाः एतैर्मन्त्रै रुपेधया इष्टका अपि स्तोमभागाः ।  +++( प्रजा एव तद्यजमानः सृजते(सं. का. ५ प्र. ३ अ. ५) ”)+++ तदुपधानेन यजमानः प्रजाः सृजत एव ।   ता एताः स्तोमभागाख्या इष्टका यज्ञतेजस्त्वेन यज्ञप्रतिष्ठात्वेन च क्रमेण प्रशंसति— “बृहस्पतिर्वा एतद्यज्ञस्य तेजः समभरद्यत्स्तोमभागा यत्स्तोमभागा उपदधाति सतेजसमेवाग्निं चिनुते बृहस्पतिर्वा एतां यज्ञस्य प्रतिष्ठामपश्यद्यत्स्तोमभागा   २०४६ यत्स्तोमभागा उपदधाति यज्ञस्य प्रतिष्ठित्य” [सं. का. ५ प्र. ३ अ. ५] इति।  
सामान्येन विहितं पुनर्विशेषाकारेण विर्धत्ते— “सप्तसप्तोप दधाति सवीर्यत्वाय तिस्त्रो यध्ये प्रतिष्टित्यै” (सं. का. ५ प्र. ३ अ. ५) इति।  
एकैकस्यां दिशि सप्तसप्तोपधानेन सवीर्यत्वं दार्ढ्यं भवति ।   मध्ये तिसृणामुपधानेन प्रतिष्ठा स्थैर्यं भवति ।  
प्रजापतिः स्तोमभागैरेवासृजतेति सामान्यत उक्तं, तेषु कैः स्तोमभागैः कि मसृजतेत्येकैकमिष्टकामन्त्रं विभजते—
“रश्मिरित्येवाऽदित्यमसृजत प्रेतिरिति धर्ममत्वितिरिति दिवꣳ संधिरित्यन्तरिक्षं प्रतिधिरिति पृथिवीं विष्टम्भ इति वृष्टिं प्रवेत्यहृरनुवेति रात्रिमुशिगिति वसून्प्रकेत इति रुद्रान्त्सुदीतिरित्यादित्यानोज इति पितॄꣳ स्तन्तुरिति प्रजाः पृतनाषाडिति पशून्रेवदित्योषधीः” (सं. का. ५ प्र. ३ अ. ६) इति।  
तत्र रश्मिरित्यादयो मन्त्रास्तत्सृज्यपदार्थसंबन्धित्वेन पूर्वं व्याख्याताः ।   अतस्तेन मन्त्रेण तत्तत्पदार्थमसृजतेत्युपपन्नम् ।   एवं पञ्चदशभिर्मन्त्रैः सृष्टिरभिहिता ।   
अथ सृष्टस्य जगतो रक्षाहेतुभूतं षोडशं मन्त्रं दर्शयति—
 “अभिजिदसि युक्तग्रावेन्द्राय त्वेन्द्रं जिन्वेत्येव दक्षिणतो वज्रं पर्यौहदभिजित्या” (सं. का. ५ प्र. ३ अ. ६) इति।  
अस्मिन्मन्त्रे वज्र एव संबोध्यते ।   हे वज्र त्वमभिजिज्जयहेतुर्युक्तग्रावा स्थापितपाषाण इव दृढश्चास्यत इन्द्रप्रीत्यर्थं त्वां पर्यूहामि तेनेन्द्रं प्रीणयेति मन्त्रार्थः।   प्रजापतिरेतं मन्त्रमुच्चारयन्दक्षिणहस्तेन सृष्टस्य जगतो रक्षणाय वज्रं प्रेरितवांस्तेन बाधकविनाशे सति सृष्ट्या अभिजयोऽभूत्।  
२०४७ याः सृष्टा प्रजा वज्रेणं रक्षितास्तासु शरीरूपासु प्रजासु मन्त्रचतुष्टये नन्द्रियस्थापनं दर्शयति—
“ताः प्रजा अपप्राणा असृजत तास्वधिपतिरसीत्येव प्राणमदधाद्यन्तेत्यपानꣳ सꣳ सर्प इति चक्षुर्वयोधा इति श्रोत्रम्” (सं. का. ५ प्र. ३ अ. ६) इति।  
एवमिन्द्रिययुक्तैः शरीरैर्व्यवहरन्तीषु प्रजासु मन्त्रचतुष्टयेन मिथुनीभावसंपत्तिं दर्शयति—  
“ताः प्रजाः प्राणतीरमानतीः पश्यन्तीः शृण्वतीर्न मिथुनी अभवन्तासु त्रिवृदसीत्येव यिथुनमदधात्” [सं. का. ५ प्र. ३ अ. ६] इति।  

मिथुनीभूतासु प्रजासु मन्त्रचतुष्टयेन प्रजोत्पादनसामर्थ्यं दर्शयति—
“ताः प्रजा मिथुनी भवन्तीर्न प्राजायन्त ताः सꣳ रोहोसि नीरोहासीत्येव प्रजानयत्” (सं. का. ५ प्र. ३ अ. ६) इति।  
अपत्योपेतानां प्रजानां मन्त्रत्रयेण प्रतिष्ठा भवतीत्येतद्दर्शयति—
“ताः प्रजाः प्रजाता न प्रत्यतिष्ठन्ता वसुकोऽसि वेषश्रिरसि वश्यष्टिरसीत्येवैषु लोकेषु प्रत्यस्थापयद्यदाह वसुकोऽसि वेषश्रिरसि वस्यष्टिरसीति प्रजा एव प्रजाता एषु लोकेषु प्रति ष्ठापयति” (सं. का. ५ प्र. ३ अ. ६) इति।  
एतद्वेदनं प्रशंसति—
“सात्माऽन्तरिꣳ रोहसि सप्राणोऽमुष्मिल्ँ लोके प्रति तिष्टत्यव्यर्धकः प्राणापानाभ्यां भवति य एवं देद” (सं. का. ५ प्र. ३ अ. ६) इति।  
सात्मा सशरीरोऽन्तरिक्षꣳ गत्वा यज्ञगन्धर्वादिलोकेषु भोगान्भुङ्क्ते, स्वर्गलोकेऽपि प्राणशरीरयुक्त एव प्रतितिष्ठति, प्राणापानाभ्यां कदाचिदपि न वियुक्तो भवति ।  
अत्र विनियोगसंग्रहः—
 इष्टका रश्मिरित्येकत्रिंशस स्तोमभागकाः ॥     इति ।  
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके प्रथमोऽनुवाकः ॥     १ ॥    


## चतुर्थकाण्डे चतुर्थप्रपाठके द्वितीयोऽनुवाकः
## अनुवाकः २ नाकसदाख्येष्टकोपधानम्

अग्निर्ऋषिः


### संयुक्तमन्त्रः
[3]  
राज्ञ्य॑सि॒ प्राची॒ दिग्वस॑वस्ते दे॒वा अधि॑पतयो॒ऽग्निर्हे॑ती॒नाम्प्र॑तिध॒र्ता त्रि॒वृत्त्वा॒ स्तोम॑ᳶ पृथि॒व्याꣳ श्र॑य॒त्वाज्य॑मु॒क्थमव्य॑थयथ्स्तभ्नातु रथन्त॒रꣳ साम॒ प्रति॑ष्ठित्यै वि॒राड॑सि दख्षि॒णा दिग्रु॒द्रास्ते॑ दे॒वा अधि॑पतय॒ इन्द्रो॑ हेती॒नाम्प्र॑तिध॒र्ता प॑ञ्चद॒शस्त्वा॒ स्तोम॑ᳶ पृथि॒व्याꣳ श्र॑यतु॒ प्रउ॑गमु॒क्थमव्य॑थयथ्स्तभ्नातु बृ॒हथ्साम॒ प्रति॑ष्ठित्यै स॒म्राड॑सि प्र॒तीची॒ दिक् [4]  आ॒दि॒त्यास्ते॑ दे॒वा अधि॑पतय॒स्सोमो॑ हेती॒नाम्प्र॑तिध॒र्ता स॑प्तद॒शस्त्वा॒ स्तोम॑ᳶ पृथि॒व्याꣳ श्र॑यतु मरुत्व॒तीय॑मु॒क्थमव्य॑थयथ्स्तभ्नातु वैरू॒पꣳ साम॒ प्रति॑ष्ठित्यै स्व॒राड॒स्युदी॑ची॒ दिग्विश्वे॑ ते दे॒वा अधि॑पतयो॒ वरु॑णो हेती॒नाम्प्र॑तिध॒र्तैक॑वि॒ꣳ॒शस्त्वा॒ स्तोम॑ᳶ पृथि॒व्याꣳ श्र॑यतु॒ निष्के॑वल्यमु॒क्थमव्य॑थयथ्स्तभ्नातु वैरा॒जꣳ साम॒ प्रति॑ष्ठित्या॒ अधि॑पत्न्यसि बृह॒ती दिङ्म॒रुत॑स्ते दे॒वा अधि॑पतयः [5]  बृह॒स्पति॑र्हेती॒नाम्प्र॑तिध॒र्ता त्रि॑णवत्रयस्त्रि॒ꣳ॒शौ त्वा॒ स्तोमौ॑ पृथि॒व्याꣳ श्र॑यताव्ँवैश्वदेवाग्निमारु॒ते उ॒क्थे अव्य॑थयन्ती स्तभ्नीताꣳ शाक्वररैव॒ते साम॑नी॒ प्रति॑ष्ठित्या अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु विध॒र्ता चा॒यमधि॑पतिश्च॒ ते त्वा॒ सर्वे॑ सव्ँविदा॒ना नाक॑स्य पृ॒ष्ठे सु॑व॒र्गे लो॒के यज॑मानञ्च सादयन्तु ॥   [6]  


### मन्त्रः
राज्ञ्य॑सि॒ प्राची॒ दिक् ।
#### टीका
२०४८ (अथ चतुर्थकाण्डे चतुर्थप्रपाठके द्वितीयोऽनुवाकः) ।  

प्रथमेऽनुवाके स्तोमभागाख्या इष्टका उक्ताः ।   अथ द्वितीये नाकसदाख्या इष्टका अभिधीयन्ते ।   कल्पः—“राज्ञ्यसि प्राची दिगिति पञ्च नाकसदः प्रतिदिशमेकां मध्ये” इति ।   तत्र प्रथमामाह— राज्ञ्यसि प्राचीति ।   हे इष्टके त्वं राज्ञी राजमाना प्राची दिक्तद्रूपाऽसि।   
### मन्त्रः
वस॑वस्ते दे॒वा अधि॑पतयः ।
#### टीका
ते तव वसवोऽष्टसंख्याका अधिपतयोऽधिकं पालयितारः ।   
### मन्त्रः

अ॒ग्निर्हे॑ती॒नाम्प्र॑तिध॒र्ता ।
#### टीका
अग्निस्तवोपद्रवकराणां हेतीनां परकीयायुधानां प्रतिधर्ता निराकर्ता ।   
### मन्त्रः
त्रि॒वृत्त्वा॒ स्तोम॑ᳶ पृ॒थि॒व्याꣳ श्र॑यतु ।
#### टीका
योऽयं त्रिवृदाख्यः स्तोमः स त्वां पृथिव्यां स्थापयतु ।  
### मन्त्रः
आज्य॑मु॒क्थम् अव्य॑थयथ्स्तभ्नातु ।
#### टीका
यदाज्यमुक्थमाज्यनामकं प्र वो देवायाग्नय इत्यादिकं शस्त्रमवस्थितं ( तत् ) त्वामब्यथयद्व्यथारहितां कुर्वत्स्तभ्नातु दृढी करोतु ।  
### मन्त्रः
र॒थ॒न्त॒रꣳ साम॒ प्रति॑ष्ठित्यै ।  +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
#### टीका
यद्रथंतरं साम तत्प्रतिष्ठत्यै तव चिरावस्थानाय भवतु ।   एवभुत्तरेष्वषि मन्त्रेषु योज्यम् ।  
### मन्त्रः
वि॒राड॑सि दख्षि॒णा दिक् ।  
रु॒द्रास्ते॑ दे॒वा अधि॑पतयः ।  
इन्द्रो॑ हेती॒नाम्प्र॑तिध॒र्ता ।  
प॑ञ्चद॒शस्त्वा॒ स्तोम॑ᳶ पृथि॒व्याꣳ श्र॑यतु ।  
प्रउ॑गमु॒क्थमव्य॑थयथ्स्तभ्नातु  ।  
बृ॒हथ्साम॒ प्रति॑ष्ठित्यै +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
#### टीका

अथ द्वितीयं मन्त्रमाह— विराडसीति ।   तत्तत्सामदेवतासंबन्धिनस्त्रिवृदादयः स्तोमास्ते च “समिधमा तिष्ठ” इत्यत्रैव व्याख्याताः ।   वायुरग्रेगा इत्यादिकं शास्त्रं प्रउगम् ।  
### मन्त्रः
स॒म्राड॑सि प्र॒तीची॒ दिक्  ।  
आ॒दि॒त्यास्ते॑ दे॒वा अधि॑पतयः  ।  
सोमो॑ हेती॒नाम्प्र॑तिध॒र्ता  ।  
स॒प्त॒द॒शस्त्वा॒ स्तोम॑ᳶ पृथि॒व्याꣳ श्र॑यतु ।    
म॒रु॒त्व॒तीय॑मु॒क्थमव्य॑थयथ्स्तभ्नातु ।  
वै॒रू॒पꣳ साम॒ प्रति॑ष्ठित्यै । +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++

#### टीका

अथ तृतीयं मन्त्रमाह— सम्राडसीति ।   “आ त्वा रथं यथोतयः” इत्यादिकं मरुत्वदीयं शस्रम्।  
### मन्त्रः
स्व॒राड॒स्युदी॑ची॒ दिक् ।
विश्वे॑ ते दे॒वा अधि॑पतयः ।   
वरु॑णो हेती॒नाम्प्र॑तिध॒र्ता ।  
ए॒क॒वि॒ꣳ॒शस्त्वा॒ स्तोम॑ᳶ पृथि॒व्याꣳ श्र॑यतु ।    
निष्के॑वल्यमु॒क्थमव्य॑थयथ्स्तभ्नातु ।  
वै॒रा॒जꣳ  साम॒ प्रति॑ष्ठित्यै +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
#### टीका
२०५० अथ चतुर्थं मन्त्रमाह— स्वराडस्युदीचीति ।   “अभि त्वा शूर नोनुमः” इत्यादि निष्केवल्यम् ।   
### मन्त्रः
अधि॑पत्न्यसि बृह॒ती दिक् ।  
म॒रुत॑स्ते दे॒वा अधि॑पतयः ।  
बृह॒स्पति॑र्हेती॒नाम्प्र॑तिध॒र्ता ।  
त्रि॒ण॒व॒त्र॒य॒स्त्रिꣳ॒शौ  त्वा॒ स्तोमौ॑ पृथि॒व्याꣳ श्र॑यताम् ।
#### टीका

अथ पञ्चमं मन्त्रमाह— अधिपत्न्यसीति ।   अधिकं पालयित्र्यधिपत्नी ।   बृहती दिक्प्रौढोर्ध्वा दिक्।  
### मन्त्रः
वै॒श्वदे॒वा॒ग्नि॒मा॒रु॒ते उ॒क्थे ।  
अव्य॑थयन्ती स्तभ्नीताम्  ।  
शा॒क्व॒र॒रै॒व॒ते साम॑नी॒ प्रति॑ष्ठित्यै  +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++ ।
#### टीका
“तत्संवितुर्वृणीमहे” इत्यादिकं शस्त्रं वैश्वदेवम्।  
“वैश्वनराय पृथुराजसे” इत्यादिकं शस्त्रमाग्निमारुतम् ।  
### मन्त्रः
अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु ।  
#### टीका
अथ सर्वेष्वपि मन्त्रेवनुषञ्चनीयं शेषमाह— अन्तरिक्षायेति ।   देवेषु मध्ये ये प्रथमजा ऋषयो नारदाद्याः ।   अत एव स्मर्यते—“देवर्षिर्नारदस्तथा’ इति ।   ते महर्षयस्त्वामिष्टकां दिवो मात्रयाऽऽका।   शस्य यत्परिमाणं तेन परिमाणेन प्रथन्तु विस्तारयन्तु ।   किमर्थम्, अन्तरिक्षार्थमन्तरिक्षं व्याप्तुमित्यर्थः ।   कीदृशेन परिमाणेन, वरिणा वरणीयेन ।   
### मन्त्रः
वि॒ध॒र्ता  चा॒यमधि॑पतिश्च +++( प्रथेताम्)+++ ।  

#### टीका
न केवलमृषयः प्रथन्तु किंतु विधर्ता चायमधिपतिश्च योऽयमिष्टकानां निष्पादयिता यश्च पालकस्तावपि प्रथेताम् ।

### मन्त्रः
ते त्वा॒ सर्वे॑ सव्ँविदा॒ना नाक॑स्य पृ॒ष्ठे सु॑व॒र्गे लो॒के यज॑मानञ्च सादयन्तु ॥   [6]  
#### टीका
तेन (च) महर्षयो विधर्ता चाधिपतिश्च सर्वे संविदानाः परस्परमैकमत्यं प्राप्ता नाकस्य पृष्ठे स्वर्गसदृशस्यास्य क्षेत्रस्योपरि त्वां सादयन्तु, यजमानं च स्वर्गे लोके सादयन्तु ।  

अत्र यान्युदाहृतानि शस्त्राणि तान्यश्वलायनो दर्शयति–
‘प्र वो देवायेत्याज्यमुपसंतनुयादिति वायुरग्रेगा यज्ञप्रीरिति सप्तानां पुरोरुचां तस्यास्तस्या उपरिष्टादृचमृचं शंसेद्वायवायाहि दर्शतेति सप्तऋचां द्वितीयां प्रउगे त्रिरितिमरुत्वतीयं शस्त्रं संसेदध्वर्यो र्शोसावोमिति माध्यदिने शस्त्रादिष्वाहाव आ त्वा रथं यथोतय इदं वासो सुतमन्ध इति मरुत्वतीयस्य प्रतिपदनुचराविति ।   
निष्के वल्यस्यामि त्वा शूर नोनुमोऽभि त्वा पूर्वपीतय इति प्रगाथौ स्तोत्रियानुरूपौ यदि रथंतरं पृष्ठमिति ।   तत्सवितुर्वृणीमहेऽद्या नो देव सवितरिति वैश्वदेवस्य प्रतिपदनुचराविति ।   स्वभ्यग्रमाग्निमारुतं तस्याऽषद्यां पच्छ ऋगावानं पच्छः शस्या चेद   २०५१ र्धर्चश इतरां संतानमुत्तमेन वचनेन वैश्वानराय पृथुपाजसे” इति ।  

राज्ञ्यसीत्यादिभिर्मन्त्रैः साध्यमुपधानं विधत्ते—  
“नाकसद्भिर्वैः दैवाः सुवर्गे लोकमायन्तन्नाकसदां नाकसत्त्वं यन्नाकसद उपदधाति नाकसीद्भरेव तद्यजमानः सुवर्गं लोकमेति” [सं. का. ५ प्र. ३ अ. ७] इति।  
नाकः स्वर्गः सद्यते प्राप्यते यैर्मन्त्रैस्ते नाकसदः ।   तथा च मन्त्रल्लिङ्गम्—
“नाकस्य पृष्ठे सुवर्गे लोके यजमानं च सादयन्तु” इति ।   एतैर्मेन्त्रैरुपधेया इष्टका अपि नाकसदः ।   यस्मात्ताभिर्देवाः स्वर्गं गतास्तस्मान्नाकसदिति नाम संपन्नम् ।   तदुपधानेन यजमानः स्वर्गं लोकं प्राप्नोति।  
दुःखनिवारकत्वेन तदुषधानं प्रशंसति—   
“सुवर्गो वै लोको नाको यस्यैता उपधीयन्ते नास्पा अकं भवति” (सं. का. ५ प्र. ३ अ. ७) इति।  
कं सुखमकं दुःखं न विद्यते दुःखं यत्र सोऽयं नाकः, स्वर्गश्च तादृशः ।   ततो नाकसदुपधानेन यजमानस्य दुःख न भवति ।  
पुनरपि स्थानसंपादकत्वेन प्रशंसति—  
“यजमानायतनं वै नाकसदो यन्नाकसद उपदधात्यायतनमेव तद्यजमानः कुरुते” [सं. का. ५ प्र. ३ अ. ७] इति।  
पृष्ठस्तोत्रसंबन्धितेजोरूपत्वेन पुनः प्रशंसति—  
“पृष्ठानां वा एतत्तेजः संभृतं यन्नाकसदो यन्नाकसद उषादधाति पृष्ठानामवे तेजोऽव रुन्धे” (सं. का. ५ प्र. ३ अ. ७) इति।  
अथ विनियोगसंग्रहः—
राज्ञी नाकसदः पञ्च सर्वशेषोऽन्तरित्ययम् ॥  

२०५२ इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके द्वितीयोऽनुवाकः ॥  १ ॥    


## चतुर्थकाण्डे चतुर्थप्रपाठके तृतीयोऽनुवाकः

## अनुवाकः ३ चोडाख्येष्टकोपधानम्
८ त्रिष्टुप्  
अग्निर्ऋषिः

### संयुक्तमन्त्रः
अ॒यम्पु॒रो हरि॑केश॒स्सूर्य॑रश्मि॒स्तस्य॑ रथगृ॒थ्सश्च॒ रथौ॑जाश्च सेनानिग्राम॒ण्यौ॑ पुञ्जिकस्थ॒ला च॑ कृतस्थ॒ला चा᳚फ्स॒रसौ॑ यातु॒धाना॑ हे॒ती रख्षाꣳ॑सि॒ प्रहे॑तिर॒यन्द॑ख्षि॒णा वि॒श्वक॑र्मा॒ तस्य॑ रथस्व॒नश्च॒ रथे॑चित्रश्च सेनानिग्राम॒ण्यौ॑ मेन॒का च॑ सहज॒न्या चा᳚फ्स॒रसौ॑ द॒ङ्ख्ष्णव॑ᳶ प॒शवो॑ हे॒तिᳶ पौरु॑षेयो व॒धᳶ प्रहे॑तिर॒यम्प॒श्चाद्वि॒श्वव्य॑चा॒स्तस्य॒ रथ॑प्रोत॒श्चास॑मरथश्च सेनानिग्राम॒ण्यौ᳚ प्र॒म्लोच॑न्ती च [7]  अ॒नु॒म्लोच॑न्ती चाफ्स॒रसौ॑ स॒र्पा हे॒तिर्व्या॒घ्राᳶ प्रहे॑तिर॒यमु॑त्त॒राथ्स॒य्ँयद्व॑सु॒स्तस्य॑ सेन॒जिच्च॑ सु॒षेण॑श्च सेनानिग्राम॒ण्यौ॑ वि॒श्वाची॑ च घृ॒ताची॑ चाफ्स॒रसा॒वापो॑ हे॒तिर्वात॒ᳶ प्रहे॑तिर॒यमु॒पर्य॒र्वाग्व॑सु॒स्तस्य॒ तार्ख्ष्य॒श्चारि॑ष्टनेमिश्च सेनानिग्राम॒ण्या॑वु॒र्वशी॑ च पू॒र्वचि॑त्तिश्चाफ्स॒रसौ॑ वि॒द्युद्धे॒तिर॑व॒स्फूर्ज॒न्प्रहे॑ति॒स्तेभ्यो॒ नम॒स्ते नो॑ मृडयन्तु॒ ते यम् [8]  द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधाम्या॒योस्त्वा॒ सद॑ने सादया॒म्यव॑तश्छा॒याया॒न्नम॑स्समु॒द्राय॒ नम॑स्समु॒द्रस्य॒ चख्ष॑से परमे॒ष्ठी त्वा॑ सादयतु दि॒वᳶ पृ॒ष्ठे व्यच॑स्वती॒म्प्रथ॑स्वतीव्ँवि॒भूम॑तीम्प्र॒भूम॑तीम्परि॒भूम॑ती॒न्दिव॑य्ँयच्छ॒ दिव॑न्दृꣳह॒ दिव॒म्मा हिꣳ॑सी॒र्विश्व॑स्मै प्रा॒णाया॑पा॒नाय॑ व्या॒नायो॑दा॒नाय॑ प्रति॒ष्ठायै॑ च॒रित्रा॑य॒ सूर्य॑स्त्वा॒भि पा॑तु म॒ह्या स्व॒स्त्या छ॒र्दिषा॒ शन्त॑मेन॒ तया॑ दे॒वत॑याङ्गिर॒स्वद्ध्रु॒वा सी॑द ।    
### मन्त्रः
अ॒यम्पु॒रो हरि॑केश॒स्सूर्य॑रश्मिः ।

#### टीका
(अथ चतुर्थकाण्डे चतुर्थप्रपाठके तृतीयोऽनुवाकः) ।
द्वितीयेऽनुवाके नाकसदाख्या इष्टका उक्ताः।   अथ तृतीयो चोडाख्या इष्टका उच्यन्ते ।   कल्पः—“तासु पुरीषमध्यू (ध्यु) ह्यायं पुरो हरिकेश इति पञ्च चोडाअभ्युपदधाति द्वेष्यं मनसा ध्यानन्पश्चात्प्राचीमुत्तमाम्” इति।    
तत्र प्रथमं मन्त्रमाह— अयं पुरो हरिकेश इति ।   अयमग्निः पुरः पूर्वस्यां दिशि हरिकेशो हिरण्यवर्णकेशसमाना ज्वाला यस्यासौ हरिकेशः सूर्यसमानरश्मिस्
### मन्त्रः
तस्य॑ रथगृ॒थ्सश्च॒ रथौ॑जाश्च सेनानिग्राम॒ण्यौ॑ ।
#### टीका
तस्य तादृशस्याग्नेः   २०५४ परिचारकौ द्वौ सेनानिग्रामण्यौ ।   एकः सेनां परराज्येषु नयत्यपरः स्वराज्ये ग्रामं नयति ।   तत्र रथगृत्स इति सेनान्यो नामधेयम् ।   गृत्सो गर्धनवान् ।   यस्य रथे महती तृष्णा सोऽयं रथगृत्सः ।   रथौजा इति ग्रामण्यो नामधेयम् ।   ओजो बलम् ।   यस्य रथारोहणे बलाधिक्यं स रथौजाः ।   यथैतौ मुख्यौ परिचारकौ

### मन्त्रः
पु॒ञ्जि॒क॒स्थ॒ला च॑ कृतस्थ॒ला चा᳚फ्स॒रसौ॑ ।
#### टीका
तथा द्व अप्सरसौ परिचारिके ।   तत्र पुञ्जिकस्थलेत्येकस्या नामधेयं, कृतस्तले त्यपरस्या नामधेयम् ।   यातुधाना रक्षांसि चेत्यवान्तरजातिभेदोऽवगन्तव्यः ।   
### मन्त्रः
या॒तु॒धाना॑ हे॒ती रख्षाꣳ॑सि॒ प्रहे॑तिः+++(तेभ्यो॒ नम॒स्, ते नो॑ मृडयन्तु॒ , ते यन्द्वि॒ष्मो यश्च॑ नो॒ द्वेष्टि॒ , तव्ँवो॒ जम्भे॑ दधामि )+++ ।
#### टीका
हेतिप्रहेती अप्यायुधविशेषौ ।   तत्र यातुधानाः क्रूरास्तीक्ष्णहेतिस्वरूषाः ।   रक्षांस्यतिक्रूराणि अतितीक्ष्णप्रहेतिरूपाणि ।   यस्याग्रेरिदं सर्वं हे इष्टके तदग्निस्वरूपाऽसीत्यभिप्रायः ।   एवं सर्वत्र योज्यम् ।
### मन्त्रः
अ॒यन्द॑ख्षि॒णा वि॒श्वक॑र्मा   ।

#### टीका

अथ द्वितीयमन्त्रमाह— अयं दक्षिणेति ।   विश्वानि कर्माण्यग्निहोत्रादीनि यस्याग्नेः सोऽयं विश्वकर्मादक्षिणस्यां दिशि स्थितः ।  
### मन्त्रः
तस्य॑ रथस्व॒नश्च॒ रथे॑चित्रश्च सेनानिग्राम॒ण्यौ॑   ।
मे॒न॒का च॑॑ सहज॒न्या चा᳚फ्स॒रसौ॑ ।  
#### टीका
तस्य रथस्वनः सेनानी रथेचित्रो ग्रामणीः मेनकेति सहजन्येति चाप्सरसोर्नामधेयम् ।  
### मन्त्रः
द॒ङ्ख्ष्णव॑ᳶ प॒शवो॑ हे॒तिᳶ पौरु॑षेयो व॒धᳶ प्रहे॑तिः+++( तेभ्यो॒ नम॒स् , ते नो॑ मृडयन्तु॒ ते यन्द्वि॒ष्मो यश्च॑ नो॒ द्वेष्टि॒ , तव्ँवो॒ जम्भे॑ दधामि )+++  ।   
#### टीका

दङ्क्ष्णवो दंशनशीला व्याघ्रादयो हेतिः ।   संग्रामे पुरुषसंबन्धी यो वघः स प्रहेतिः ।   
### मन्त्रः
अ॒यम्प॒श्चाद्वि॒श्वव्य॑चाः   ।   
तस्य॒ रथ॑प्रोत॒श्चास॑मरथश्च सेनानिग्राम॒ण्यौ᳚    ।   
प्र॒म्लोच॑न्ती चा॒नु॒म्लोच॑न्ती चाफ्स॒रसौ॑    
स॒र्पा हे॒तिर्व्या॒घ्राᳶ प्रहे॑तिः +++(तेभ्यो॒ नम॒स् , ते नो॑ मृडयन्तु॒  ते यन्द्वि॒ष्मो यश्च॑ नो॒ द्वेष्टि॒ , तव्ँवो॒ जम्भे॑ दधामि )+++ ।   

#### टीका

अथ तृतीयमन्त्रमाह— अयं पश्चादिति ।   विश्वं व्यचति प्राप्नोतीति विश्वव्यचाः ।   सर्वमन्यत्पूर्ववद्व्याख्येयम् ।  
### मन्त्रः
अ॒यमु॑त्त॒राथ्स॒य्ँयद्व॑सुः  ।     
तस्य॑ सेन॒जिच्च॑ सु॒षेण॑श्च सेनानिग्राम॒ण्यौ॑    ।   
वि॒श्वाची॑ च घृ॒ताची॑ चाफ्स॒रसौ ।   
आपो॑ हे॒तिर्वात॒ᳶ प्रहे॑तिः +++(तेभ्यो॒ नम॒स् , ते नो॑ मृडयन्तु॒  ते यन्द्वि॒ष्मो यश्च॑ नो॒ द्वेष्टि॒ , तव्ँवो॒ जम्भे॑ दधामि )+++ ।   
#### टीका

अथ चतुर्थमन्त्रमाह— अयमुत्तरादिति संयत्प्राप्तं वसु धनं यस्याग्नेः सोऽयं संयद्वसुः।   सोऽग्निरुत्तरादुत्तरस्यां दिशि वर्तते ।   शेषं पूर्वेवत् ।   
### मन्त्रः
अ॒यमु॒पर्य॒र्वाग्व॑सुः   ।   
तस्य॒ तार्ख्ष्य॒श्चारि॑ष्टनेमिश्च सेनानिग्राम॒ण्यौ॑    ।   
उ॒र्वशी॑ च पू॒र्वचि॑त्तिश्चाफ्स॒रसौ॑    ।   
वि॒द्युद्धे॒तिर॑व॒स्फूर्ज॒न्प्रहे॑तिः ।   
#### टीका

अथ पञ्चममन्त्रमाह— अयमुत्तर्यर्वादिति ।   अर्वाग्वसुरधोमुखत्वेन वसुनो मेघाद्भूमौ पतनाद्वैद्युतोऽग्निस्तथोच्यते ।   स चोपर्यूर्ध्वायां दिशि प्रवर्तते ।  भयहेतुप्रकाशा विद्युत् ।   मारकोऽशनिरवस्फूर्जन् ।  
### मन्त्रः
तेभ्यो॒ नमः॑ ।   
#### टीका
एतेषु पञ्चस्वपि मन्त्रेष्वनुषञ्जनीयं शेषमाह—
तेभ्यो नमस्त इति ।   योऽयमग्निर्यौ च सेनानिग्रामण्यौ ये चाप्सरसौ यौ च हेतिप्रहेती तेभ्यः सर्वेभ्यो नमोऽस्तु ।
### मन्त्रः
ते नो॑ मृडयन्तु  ।   
#### टीका
ते सर्वे नोऽस्मान्मृडयन्तु सुखयन्तु ।  
### मन्त्रः
ते यन्द्वि॒ष्मो यश्च॑ नो॒ द्वेष्टि॒ , तव्ँवो॒ जम्भे॑ दधामि ।
#### टीका

यं वैरिणं ते वयं द्विष्मो यश्च वैरी नोऽस्मान्द्वेष्टि तं वैरिणं युष्माभिरनुगृहितोऽहं वो   २०५५ युष्माकं जम्भे विदारितास्ये दधामि स्थापयामि ।  

एतैर्मन्त्रैः साध्यमुपधानं विधत्ते—
“पञ्चचोडा उप दधात्यप्सरस एवैतमेता भूता अमुष्मिल्ँ लोक उप शेरेऽथो तनूपानीरेवैता यजमानस्य” [सं. का. ५ प्र. ३ अ. ७] इति।  
चूड संवरण इत्यास्माद्धातोरुत्पन्नश्चोडाशब्दः ।   नाकसदामुपरि च्छिद्रावरणार्थत्वादेता इष्टकाश्चोडा इत्युच्यन्ते ।   पञ्चसंख्याकाश्चोडाः पञ्चचाडोस्तासामु पधाने सत्येता इष्टका अप्सरस एव भूताः स्वर्गे लोक एनं यजमानमुपशेरते ।   अपि च, एता अप्सरसो यजमानस्य तनूपानीरेव शरीरपालनपरा एव ।  
उपधानकाले ध्यानविशेषं विधत्ते— “यं द्विष्यात्तमुपदधद्ध्यायेदेताभ्य एवैनं देवताभ्य आ वृश्चाति ताजगार्ति मार्छति” (सं. का. ५ प्र. ३ अ. ७) इति।  
यजमानो यं पुरुषं द्विष्यात्तं द्वेष्यमध्वर्युरुपधानं कुर्वन्ध्यायेत् ।   तेन ध्यानेनैताभ्य एवाग्निसेनान्यादिभ्यो देवताभ्य एनं द्वेष्यमावृश्चति सर्वतो विच्छिन्नं करोति ।   ताजगार्तिमार्छति तदानीमेव मरणं प्राप्नोति ।  

नाकसदामुपरि पञ्चचोडोपधानं विधत्ते— “उत्तरा नाकसद्भ्य उप दधाति यथा जायामनीय गृहेषु निषादयति तादृगेव तत्” [सं. का. ५ प्र. ३ अ. ७] इति।  
गृहस्थानीया नाकसदो जायास्थानीयाः पञ्चचोडाः ।  
तत्रायं पश्चादिति तृतीयमन्त्रेणोपधेया येयमिष्टका तस्याश्चरमत्वं विधत्ते— “पश्चात्प्राचीमुत्तरामुप दधाति तस्मात्पश्चात्प्राची पत्न्यन्वास्ते” [सं. का. ५ प्र. ३ अ. ७] इति।  
यस्मात्पश्चिमायां दिशि प्राङ्मुखत्वेनापेधेया इ (मि) ष्टका (कां) चरमत्वे नोपधत्ते तस्मात्पश्चिमायां दिश्यवस्थाय प्राङ्मुखी पत्नी गार्हपत्यमुपविशति ।   

### मन्त्रः

आ॒योस्त्वा॒ सद॑ने सादया॒मि ।
#### टीका


कल्पः—“आयोस्त्वा सदने सादयामीति स्वयमातृण्णामभिमृश्याश्वेनोपप्राप्य   २०५६ परमेष्ठी त्वा सादयतु दिवः पृष्ठ इत्यविदुषा ब्राह्मणेन सह मध्येऽग्नेरुषदधाति” इति।   अभिमर्शनमन्त्रपाठस्तु— आयोस्त्वेति ।   एति निरन्तरं गच्छतीत्यायुरादित्यः ।   
### मन्त्रः
अव॑तश्छा॒याया॒न्नमः॑ ।  
#### टीका
स च सर्वं जगदवति ।  तस्मादवत आयोश्छायायां सत्यां संतापपरिहारेण शौत्ये कृते सतीत्यर्थः ।   सदनेऽस्मिन्स्थाने हे इष्टके त्वां सादयामि ।   
### मन्त्रः

स॒मु॒द्राय॒ नमः॑ ।
#### टीका

समुद्राय समुद्रसद्रृशायाऽऽदित्याय नमोऽस्तु ।  
### मन्त्रः
स॒मु॒द्रस्य॒ चख्ष॑से । ।
#### टीका

समुद्रस्य चक्षसे प्रकाशकाय नमोऽस्तु ।  
### मन्त्रः
प॒र॒मे॒ष्ठी त्वा॑ सादयतु ।

दि॒वᳶ पृ॒ष्ठे व्यच॑स्वती॒म् प्रथ॑स्वतीव्ँवि॒भूम॑तीम्प्र॒भूम॑तीम्परि॒भूम॑तीम्  ।  
#### टीका
उपधानमन्त्रपाठस्तु— परमेष्ठी त्वेति ।   परम उत्कृष्टे सत्यलोके तिष्ठतीति परमेष्ठी ब्रह्मा ।   स त्वा दिवः पृष्ठे स्वर्गस्योपरि सादयतु ।   कीदुशीं त्वां, व्यचस्वतीमभिव्यक्तिमतीं, प्रथस्वतीं विस्तारवतीं, विभूमतीं विविधनूतनोत्पादनशक्तिमतीं, प्रभूमतीं प्रभूत्वश क्तिमतीं, परिभूमतीं परसैन्यपराभवशक्तिमतीम् ।
### मन्त्रः
दिव॑य्ँयच्छ ।  
#### टीका
दिवं यच्छ स्वर्गभोगं यजमाना धनितया नियतं कुरु।  
### मन्त्रः
दिव॑न्दृꣳह ।  
#### टीका

दिवं दृंह द्युलोके भोगं दृढी कुरु ।   
### मन्त्रः
दिव॒म्मा हिꣳ॑सीः ।
#### टीका

दिवं मा हिंसीर्दिवंद्युलोकभोगं मा विनाशय ।  
### मन्त्रः

विश्व॑स्मै प्रा॒णाया॑पा॒नाय॑ व्या॒नायो॑दा॒नाय॑ प्रति॒ष्ठायै॑ च॒रित्रा॑य॒ सूर्य॑स्त्वा॒भि पा॑तु ।

#### टीका
विश्वस्मै सर्वस्मै प्राणापानव्यानोदानाख्यवायुवृत्तिलाभाय, प्रतिष्ठायै स्वगृहे स्थितिलाभाय, चरित्राय शास्त्रीयाचरणाय, प्राणिनामेतस्य सर्वस्य सिद्ध्यर्थमयं सूर्यस्त्वामभितः षातु रक्षतु ।
### मन्त्रः

म॒ह्या स्व॒स्त्या छ॒र्दिषा॒ शन्त॑मेन

तया॑ दे॒वत॑याङ्गिर॒स्वद्ध्रु॒वा सी॑द ।    

#### टीका
केन रक्षणमिति तदुच्यतेमह्यास्वस्त्या महत्या योगक्षेमसंपत्त्या, शंतमेन च्छर्दिषाऽत्यन्तसुखकारिणा दीप्तिविशेषेण ।   तव स्वामिभूतया देवतयाऽनुगृहीता स्थिरा सती सीदेहोपविश ।   अङ्गिरस्वदङ्गिरसां चयनानुष्ठाने यथा त्वं ध्रुवा स्थिता तद्वत् ।   
### मन्त्रः
प्रोथ॒दश्वो॒ न यव॑से अवि॒ष्यन्य॒दा म॒हस्स॒व्ँवर॑णा॒द्व्यस्था᳚त् ।    
आद॑स्य॒ वातो॒ अनु॑ वाति शो॒चिरध॑ स्म ते॒ व्रज॑नङ्कृ॒ष्णम॑स्ति ॥   [9]  

#### टीका
कल्पः— “प्रोथ दश्व इत्युत्तरेंऽसे विकर्णीम्” इति ।   पाठस्तु– प्रोथदश्वो नेति ।   अयमग्निरश्वो नाश्व इव प्रोथत्प्रोथति जाज्वल्यमानः शब्दं करोति ।   दृष्टान्तभूतोऽश्वः कथं शब्दं करोतीति तदुच्यते–यदा महो महतः संवरणादश्वशालारूपात्संवृत्तस्थानाद्व्यस्थाद्विनिर्गच्छति तदानीमरण्ये यवसेऽवि ष्यन्घासार्थं गमिष्यञ्शब्दं करोति ।   आदतोऽनन्तरमस्य शब्दं कुर्वतोऽग्नेः शोचिरनु दीप्तिमनु वातो वाति वायुः प्रवर्तते ।   अग्निज्वालाशब्दसमूनन्तरमेव वायो रवश्यं प्रवृत्तेरयमग्निर्वायुसखा इति लोकेऽभिधीयते ।   अधशब्दो वर्गचतुर्थयुक्तोप्यानत्तर्यमेवाऽऽचष्टे ।   हेऽग्ने तव ज्वालाया वायुसंयोगानन्तरं व्रजनपरण्यगमन स्थानं कृष्णमस्ति दाहेन कृष्णवर्णमेवावभासते।  
२०५७ आयोस्त्वेत्यादिमन्त्रसाध्यमुपधानं विधत्ते— “स्वयमातृण्णां च विकर्णीं चोत्तमे उप दधाति प्राणो वै स्वयमातृण्णाऽऽयुर्विकर्णी प्राणं चैवाऽऽयुश्च प्राणानामुत्तमौ धत्ते तस्मात्प्राणश्चाऽऽयुश्च प्राणाना मुत्तमौ” (सं. का. ५ प्र. ३ अ. ७) इति।  
स्वयमातृण्णा स्वतश्छिद्रेष्टका पूर्वमप्युक्ता ।   उत्तरेंऽसे संस्पृष्ठा सती वामभागे विभक्तः कर्ण इवावभासमानत्वादियमिष्टका विकर्णीत्युच्यते ।   या स्वयमातृण्णा या च विकर्णी ते उभे अत्युत्तमे उपदध्यात् ।   सर्वासामिष्टकानामवसाने तयोरुपधानमित्यर्थः ।   स्वयमातृण्णायाः प्राणरूपत्वाद्विकर्ण्याश्चाऽऽयुःस्वरूपत्वात्तयोरुत्तमत्वे सति चक्षुरादीनां प्राणानां मध्ये श्वासरूपमायुश्चोत्तमत्वेन धृतवान्भवति ।   तस्माल्लोकेऽपि श्वासायुषी सर्वेषां प्राणानामितरेषां मध्य उत्तमे ।   तयोः स्थितयोश्चक्षुरादीन्द्रियवैकल्यमपि सहन्ते ।  
अन्यासामिष्टकानामुपरि यथैते इष्टके उपहिते तथा तयोरुपर्यन्येष्टकोपधानमसक्तिं वारयितुं निषेधति— “नाम्यामुत्तरामिष्टकामुप दध्याद्यदन्यामुत्तरमिष्टकामुपदध्यात्पशूनां च यजमानस्य च प्राणं चाऽऽपुश्चापि दध्याद्यदस्मान्नन्योत्तरेष्टकोपधेया” (सं. का. ५ प्र. ३ अ.  ७) इति।  
एतयोरुपर्यन्येष्टकोपधाने श्वासायुषी छादिते भवतः ।   तस्मादन्यां नोपदध्यात् ।   प्रथमचितौ या स्वयमातृण्णा सा भूमित्वेन स्तुता, मध्यमचितावन्तरिक्ष त्वेन ।   इदानीं पञ्चमचितौ द्युलोकत्वेन स्तौति— “स्वयमातृण्णामुप दधात्यसौ वै स्वयमातृण्णाऽमूमवोप धत्ते” (सं. का. ५ प्र. ३ अ. ७) इति ।   उपधानात्प्रागश्वोपघ्रापणं विधत्ते— “अश्वमुप घ्रापधति प्राणमेवास्यां दधात्यथो प्राजापत्यो वा अश्वः प्रजा पतिनैवाग्निं चिनुते” [सं. का. ५ प्र. ३ अ. ७] इति।  
इष्टकाछिद्रं प्रशंसति— “स्वयमातृण्णा भवति प्राणानामुत्सृष्ट्या अथो सुवर्गस्य लोकस्यानुख्यात्यै” (सं. का. ५ प्र. ३ अ. ७) इति ।  

विकर्णी प्रशंसति–  २०५८ “एषा वै देवानां विक्रान्तिर्यद्विकर्णी यद्विकर्णीमुपदधाति देवानामेव विकान्तिमनु वि क्रमते” [सं. का. ५ प्र. ३ अ. ७] इति।  
विकर्ण्या एव पराक्रमरूपत्वात्तदुपधानेन यजमानोऽपि देववत्पराक्रमवान्भवति ।   उत्तरांसरूप देशं विधत्ते– “उत्तरत उप दधाति तस्मादुत्तरत उपचारोऽग्निः” (सं. का. ५ प्र. ३ अ. ७) इति।  
येषूपचारेषु देशविशेषो न विहितस्ते सर्वेऽपि वह्नेरुत्तरतः स्थित्वा कर्तव्याः ।   तद्यथाब्रह्मवरणान्वाधानजपादयः ।  
अथैतस्या उपधान आदस्य वातो अनु वाति शोचिरिति वायुवाचिशब्दयुक्तामृचं विनियुङ्क्ते—“वायुमती भवति समिद्ध्यै” (सं. का. ५ प्र. ३ अ. ७) इति ।  
सति हि वायावग्निः समिध्यते ।   अत्र विनियोगसंग्रहः— अयं पुरः पञ्चचोडास्तेभ्य इत्यनुषज्यते ।  
आ स्पृशेत्स्वयमातृण्णां षरमेष्ठीति सादयेत् ॥  

प्रोथद्विकर्णीमादध्यान्मन्त्रा अष्टाविहेरिताः ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके तृतीयोऽनुवाकः ॥     ३॥    

## चतुर्थकाण्डे चतुर्थप्रपाठके चतुर्थोऽनुवाकः
## अनुवाकः ४ छन्दोभिधेेष्टकोपधानम्
१-३ गायत्री
४-६ त्रिष्टुप्
७-९ जगती
१०-१२ अनुष्टुप्
१३-१५ बृहती
१४ सतो बृहती
१६-१८ उष्णिक्
१९-२१ पङ्क्तिः
२२--२५ अक्षरपङ्क्तिः
२६ अत्यष्टिः
२७-२९ द्विपदा
अग्निर्ऋषिः


### मन्त्रः
अ॒ग्निर्मू॒र्धा दि॒वᳵ क॒कुत्पति॑ᳶ पृथि॒व्या अ॒यम् ।    
अ॒पाꣳ रेताꣳ॑सि जिन्वति ॥  

#### टीका

(अथ चतुर्थकाण्डे चतुर्थप्रपाठके चतुर्थोऽनुवाकः)।  
तुतीयेऽनुवाके पञ्चचोडादय इष्टका उक्ताः।   अथ चतुर्थेऽनुवाके छन्दोभिधा इष्टका उच्यन्ते।  
कल्पः “ अग्निर्मूर्धेति तिस्रो गायत्रीः षुरस्तादुपदधात्यवेमुत्तराणि त्रीणि त्रीणि त्रिष्ठुभो दक्षिणतो जगतीः पश्वादनुष्टुभ उत्तरतो बृहतीरुष्णिहाः पङ्क्तीरक्षरपङ्क्तीरिति विषुरूपाणि छन्दाꣳसि यथावकाशमतिच्छन्दसं मध्ये द्विपदा अन्ततः ” इति।   तत्र त्रिसृषु गाबत्रीषु पर्थमां गायत्रीमाह— अग्निर्मूर्धेति।   अयमग्निरादित्यरूपेण दिवो द्युलोकस्य ककुदुच्छ्रितो मूधां शिरःस्थानीयः, पृथिव्याः पतिर्दाहपकादिकारित्वेन पालकोऽप्ययम्।   किंच, अप रेतांस्युदककायांणिस्थात्वरजङ्गमशरीराणि जाठराग्निरूपेण जिन्वति प्रीणयति।    
### मन्त्रः

त्वाम॑ग्ने॒ पुष्क॑रा॒दध्यथ॑र्वा॒ निर॑मन्थत ।    
मू॒र्ध्नो विश्व॑स्य वा॒घतः॑ ॥

#### टीका
अथ द्वितीयामाह – त्वमग्ने पुष्करादिति।   हेऽग्नेऽथर्वाख्य ऋषिः पुष्करपर्णादधि पद्मपत्रस्योपरि त्वां निरमन्थत निःशेषेण मथितवान्।   अत एव पञ्चमकाण्डे ब्राह्मणमाम्नातम् – “ पुष्करपर्णे ह्येनमुपश्रितमविन्दत् ” इति।   कीदृशात्पुष्करपर्णात्, गूर्ध्न उत्तमाङ्गवत्प्रशस्तात्।   विश्वस्य वाघतः सर्वस्य जगतो वाहकातू।   इदं हि पुष्करपर्णमग्निमन्थनयज्ञनिष्पादनादिद्वारा सर्वं जगन्निर्वहति।      
### मन्त्रः

अ॒यम॒ग्निस्स॑ह॒स्रिणो॒ वाज॑स्य श॒तिन॒स्पतिः॑ ।    
मू॒र्धा क॒वी र॑यी॒णाम् ॥  
#### टीका
अथ तृतीयामाह— अयमग्निरिति।   अयं समिध्यमानोऽग्निः सहस्रसंख्यावतः शतसंख्यावतश्वान्नस्य पतिः।   अत एव मूर्धा शिरोवदुत्तमः कविर्विद्वान्, तादृशो रयीणां धनानां दाता भवतु।      
### मन्त्रः
भुवो॑ य॒ज्ञस्य॒ रज॑सश्च ने॒ता यत्रा॑ नि॒युद्भि॒स्सच॑से शि॒वाभिः॑ ।    
दि॒वि मू॒र्धान॑न्दधिषे सुव॒र्षाञ्जि॒ह्वाम॑ग्ने चकृषे हव्य॒वाह᳚म् ॥   

#### टीका
अथ तिसृषु त्रिष्टुप्सु प्रथमां त्रिष्टुभगाह— भूमो यज्ञस्मेति।   अयमग्निर्भूलोकस्य तत्रानुष्ठेयस्य यज्ञस्य तस्मिन्यज्ञे प्रमर्तकस्य रजसी गुणस्य च नेता निर्वाहकः।   तादृश हेऽग्ने यत्र  यस्यां  दिवि सूर्यरूपो भूत्वा नियुद्भि रथे नितरां योज्यमानाभिः शिवाभिरुत्तमाभिरश्वजातीभिः सचसे समवैषि तस्यां दिवि मूर्धानं शिरोवदुन्नतस्थितिं दधिषे धारयसि।   कीदृशं मूर्धानं, सुवर्षं सुवः सर्वर्गे स्यति सर्वदा तिष्ठतीति सुवर्षास्तम्।   सोमपशब्दवर्त्पु  २०६३ लिङ्गोऽयम्।   हेऽग्ने त्वमस्मिन्यज्ञे हव्यवार्ह वहिष्प्रापिकां जिह्वां ज्वालां चकृषे करोषि।      
### मन्त्रः

अबो᳚ध्य॒ग्निस्स॒मिधा॒ जना॑नाम् [10]  प्रति॑ धे॒नुमि॑वाय॒तीमु॒षास᳚म् ।    
य॒ह्वा इ॑व॒ प्र व॒यामु॒ज्जिहा॑ना॒ᳶ प्र भा॒नव॑स्सिस्रते॒ नाक॒मच्छ॑ ।    
#### टीका
अथ द्वितीयां त्रिष्टुभमाह— अवोध्यग्निरिति।   जनानामृत्विजां संबधिना (न्या) समिधाऽयगग्निर बोधि बोधितः प्रज्वालितोऽभूत्।   तत्र दृष्टान्तः—आयतीमुषास प्रति धेनुमुषःकाले समागते सति दोहनार्थं शनाद्धेनुं यथोत्थापयति तद्वत्।   बुध्यमानस्याग्नेर्बानवे रश्मयः प्रोज्जिहानाः प्रकर्षेणोद्गच्छन्तो नाकमच्छ स्वर्गमबिप्राप्तुं प्रसिस्रतेऽतिश येन प्रसरन्ति।   तत्र दृष्टान्तः वयां यह्वा इव वयां वीनां पक्षिणां मध्ये यह्महान्तः पक्षिणो यथा प्रकर्षेणोत्षतन्ति तद्वत्।      
### मन्त्रः

अवो॑चाम क॒वये॒ मेध्या॑य॒ वचो॑ व॒न्दारु॑ वृष॒भाय॒ वृष्णे᳚ ।    
गवि॑ष्ठिरो॒ नम॑सा॒ स्तोम॑म॒ग्नौ दि॒वीव॑रु॒क्ममु॒र्व्यञ्च॑मश्रेत् ।   
#### टीका
अथ् तृतीयां त्रिष्टुभमाह— अवोचमाम कवय इति।   वयं कवये विदुषे वह्रये वचो वाक्यमवोचाम कीदृसाय कवये, मेध्याय यज्ञयोग्याय वृषभाय श्रेष्ठाय, वृष्णे कामानां वर्षयित्रे गंविष्टिरो गविष्ठिराय भूमौ स्थिरत्वेनावस्थिताय।   कीदृशं वचः, अग्नौ नमस स्तोमग्निविषये नमस्कारेण युक्त स्तोत्ररूपमत एव वन्दारु वन्दनशीलम्।   तत्र दृष्टान्तः यथा दिवि द्युलोके रुक्मं रोचमानमुर्व्यञ्चं विस्तीर्णगतिमादित्यं संध्यावन्दनादिषु ब्राह्मणैः प्रयुक्तं वाक्यमश्रेदाश्रयति तद्वदस्मद्वचोऽपि वह्निमाश्रयतु।       
### मन्त्रः
जन॑स्य गो॒पा अ॑जनिष्ट॒ जागृ॑विर॒ग्निस्सु॒दख्ष॑स्सुवि॒ताय॒ नव्य॑से ।    
घृ॒तप्र॑तीको बृह॒ता दि॑वि॒स्पृशा᳚ द्यु॒मद्वि भा॑ति भर॒तेभ्य॒श्शुचिः॑ ।    

#### टीका
अथ तिसृषु जगतीषु प्रथमां जगतीमाह— जनस्य सोपा इति।   अयमग्निरजनिष्टोत्पन्नः।   किमर्थम्, सुविताय नव्यसे सुष्टु दीप्ताय स्तुतियुक्ताय कर्मणे, एतत्कर्मसिद्ध्यर्थगित्यर्थः।   कीदृशः जनस्य गोपाः प्राणिनो रक्षकः।   सुदक्षोऽत्यन्तकुशलः।   जागृविः कर्मणि सावधानः।   घृतं प्रतीके मुके यस्यासौ घृतप्रतीकः।   तादृशोऽयमग्निर्वृहता प्रौढेन दिविस्पृश द्युरोकस्पर्शिना ज्वालासमूहेन द्युमद्दीप्यमानः शुचिः शुद्धः सन्भरतेभ्यो भरणकुशरयजमानाद्यर्यं विभाति विशेषेण भासते।     
### मन्त्रः
त्वाम॑ग्ने॒ अङ्गि॑रसः [11]  गुहा॑ हि॒तमन्व॑विन्दञ्छिश्रिया॒णव्ँवने॑वने ।  
स जा॑यसे म॒थ्यमा॑न॒स्सहो॑ म॒हत्त्वामा॑हु॒स्सह॑सस्पु॒त्रम॑ङ्गिरः ।

#### टीका
अथ द्वितीयां जगतीमाह— त्वामग्ने अङ्गिरस इति।   हेऽग्ने त्वामङ्गिरसो महर्षयोऽन्वविन्दन्नन्दिव्य लब्धवन्तः।   कीदृशं त्वां, गुहा हितमरणीप्रभृतिषु गाष्यस्थानेष्ववस्थितम्।   वने वने शिश्नियाणं तस्मिस्तस्मिन्वने दावाग्निरूपेणाऽऽश्रितम्।   स त्वं महत्सहः प्रौढं बलं विमथ्यमानो जायते।   हेऽङ्गिरोऽङ्गसौष्ठवयुक्ताग्ने त्वां सहसस्पुत्र   २०६४ वलस्य पुत्रमाहुः।   महता वलेन मन्थने सति जायमानत्वात्।      
### मन्त्रः

य॒ज्ञस्य॑ के॒तुम्प्र॑थ॒मम्पु॒रोहि॑तम॒ग्निन्नर॑स्त्रिषध॒स्थे समि॑न्धते ।    
इन्द्रे॑ण दे॒वैस्स॒रथ॒ꣳ॒ स ब॒र्हिषि॒ सीद॒न्नि होता॑ य॒जथा॑य सु॒क्रतुः॑ ।    
#### टीका
अत तृतीयां जगतीमाह— यज्ञस्य केतुमिति।   सह स्थितानि स्थानानि सधस्थानि त्रीणि सधस्थानि यस्मिन्देमयजने तत्त्रिषधस्थं, तस्मिन्नर ऋत्विजोऽग्नि समिन्धते दीषयन्ति।   कीइशं, यज्ञस्य केतुं ज्ञातारं, प्रथमं यागोपक्रम एव संपन्नं पुरोहितं पुरोदेशवर्तिनम्।   सुक्रतुः शोभनक्रतुनिष्पादकः सोऽग्निर्यजथाय यागसिद्ध्यर्थं होता देवानामाह्वाता सन्निन्द्वेण देवेश्व सहोसरथं रथसहितो यथा भवति तथा बर्हिष्यस्मिन्यज्ञे निषीददुपविष्टवान्।      
### मन्त्रः

त्वाञ्चि॑त्रश्रवस्तम॒ हव॑न्ते वि॒ख्षु ज॒न्तवः॑ ।    
शो॒चिष्के॑शम्पुरुप्रि॒याग्ने॑ ह॒व्याय॒ वोढ॑वे ।  
#### टीका
अथ त्रिष्वनुष्युप्सु प्रथमामाह— त्वां चित्रश्रवेति।   चित्रं श्रवो विचित्रा क्रीर्तिर्यस्यासा चित्रश्रवा अति शयेन चित्रश्रयाश्विवश्रवस्तमः।   पुरूणां यजमानानां प्रिय, तथाविध हेऽग्ने विक्षुप्रजासु मध्ये जन्तवो जन्तव इव जनास्त्वां हवन्त आह्वयन्ति।   किमर्थम् हव्याय वोढवे हविर्वोढुम्।   कीदृशं त्वां शोचिष्केशं शोचीषि ज्वाला एव केशस्थानीवा यस्यासौ शोचिष्केशस्तम्।      
### मन्त्रः
सखा॑य॒स्सव्ँव॑स्स॒म्यञ्च॒मिष᳚म् [12]  स्तोम॑ञ्चा॒ग्नये᳚ ।    
वर्षि॑ष्ठाय ख्षिती॒नामू॒र्जो नप्त्रे॒ सह॑स्वते ।    

#### टीका
अथ द्वितीयामनुष्टुभमाह— सखायः सभिति।   हे सखायः परस्परसख्यायुक्ता ऋत्विग्यजमाना व युष्माकं सम्यञ्चमिषं सनीचीनमबीष्टान्नं सपादयतु।   समित्यस्योपसर्गेस्यापेक्षित शेषोऽध्याहृतः।   यूयं चाग्नये  स्तोमं स्तोत्रं संपादयत।   कीदृशायाग्नप्रे, क्षितीन मध्ये रक्षकाणां मध्ये वर्षिष्ठाय वृद्धतमाय, ऊर्जो नप्त्रे वलस्य न पातयित्रे विनाशमकुर्वते, (सहस्वते) स्वयमीतशयेन बलवते।      
### मन्त्रः

सꣳस॒मिद्यु॑वसे वृष॒न्नग्ने॒ विश्वा᳚न्य॒र्य आ ।    
इ॒डस्प॒दे समि॑ध्यसे॒ स नो॒ वसू॒न्या भ॑र ।
#### टीका
अथ तृतीयमनुष्टुभमाह— सꣳसभिद्युवस इति।   हे वृषन्कामानां वर्षकाग्ने विश्वानि सर्वाणि फलानि संसमित्संपाद्य संपाद्येवं युवसे यजमाने संमिश्रयसि।   अर्य आ ईश्वरस्त्वमागत्येदृस्पदे पृथिवीरुपाया वेद्याः स्थाने समिध्यसे सभ्यग्ज्वाल्यसे।   स तादृशो महावभावस्त्वं नोऽस्मभ्यं वसूनि समाभर सम्यगाहृत्य प्रयच्छ।     
### मन्त्रः

ए॒ना वो॑ अ॒ग्निन्नम॑सो॒र्जो नपा॑त॒मा हु॑वे ।    
प्रि॒यञ्चेति॑ष्ठमर॒तिꣵ स्व॑ध्व॒रव्ँविश्व॑स्य दू॒तम॒मृत᳚म् ।    
#### टीका
अथ तितृषुबृहतीषु प्रथमामाह— एना वो अग्निमिति।   हे ऋत्विग्यजमाना वो युष्माकं संवन्धिनमग्निमन्ना गयसैतेन नमस्कारेण युक्तोऽहमाहुव आह्वयामि।   कीदृशमग्निम।   ऊर्जोऽन्नस्य   २०६५ नपातमविनाशयितारं प्रियं यजमानानां प्रीतिहेतुं, चेतिष्ठमदिशयेन चेतयितारं ज्ञातारमरतिं रती रुक्तद्रीहतं सर्वदोद्युक्तमित्यर्थः।   स्वध्वरं शोभनस्य क्रतोर्निष्पादकम्।   विश्वस्य दूतंसर्वेस्व जगतो दूतवत्कार्यकारिणं, सर्वस्य हि गृहे दाहपाकादिकार्यं करोति।   अमृतं मरणरहितं, नहि मुष्यवद्देवानां सहसा मरणमस्ति।      
### मन्त्रः

स यो॑जते अरु॒षो वि॒श्वभो॑जसा॒ स दु॑द्रव॒थ्स्वा॑हुतः ।    
सु॒ब्रह्मा॑ य॒ज्ञस्सु॒शमी᳚ [13]  वसू॑नान्दे॒वꣳ राधो॒ जना॑नाम् ।    
#### टीका
अथ द्वितीयां बृहतीमाह – स योजत इति।   सोऽग्निर्योजते प्रस्तुतं कर्म योजयतीत्यर्थः।   अरुषो रोषरहितो यजमाने स्निग्ध इत्यर्थः।   विस्वभोजसा विश्वं जगद्भोजनीयं द्राह्यत्वेन यस्यासौ विश्वभोजसा ।   सोऽग्नी राधोऽन्नं दुद्रवत्संपादयत्वित्यर्थः।   कीदृशः राधः, वसूनां जनानां निवासार्थिनां प्राणिनां (देवं) व्यवहारकारणम्।   कीदृशः सोऽग्निः, स्वाहुत ऋत्विग्भिः सुष्रु क्रमण्याहूतः ।   सुब्रह्मा शोभन ऋत्विग्रूपो ब्रह्मा यस्यासौ सुब्रह्या शोभनमन्त्रो वा।   यज्ञो यजनीयः।   सुशमी पापं सुष्ठु शमयतीति सुशमी।     
### मन्त्रः

उद॑स्य शो॒चिर॑स्थादा॒जुह्वा॑नस्य मी॒ढुषः॑ ।    
उद्धू॒मासो॑ अरु॒षासो॑ दिवि॒स्पृश॒स्सम॒ग्निमि॑न्धते॒ नरः॑ ।   
#### टीका
अथ तृतीयां बृहतीमाह— उदस्य शोचिरिति।   अस्याग्नेः शोजिर्दीप्तिरुदस्थादुत्थितम्।   कीदृशस्याग्नेः आजुह्वानस्य सर्वतो होमनिष्पादकस्य, मीढुष  आहुतिद्वारा वृष्टिसेचनसमर्थस्य।   उद्धूमासो धूमाश्वोत्थिता अरुषासो रोषरहितास्वक्षुराद्युपद्रवमकुर्वन्त इत्यर्थः।   दिविस्पृश आकाशस्पर्शिनोऽत्युन्नता इत्यर्थः।   यथेतत्सर्वं भवति तथा नर ऋत्विग्यजमाना अग्निमिन्धते दीपयन्ति।      
### मन्त्रः

अग्ने॒ वाज॑स्य॒ गोम॑त॒ ईशा॑नस्सहसो यहो ।    
अ॒स्मे धे॑हि जातवेदो॒ महि॒ श्रवः॑ ।  
#### टीका
अत तिसृषूष्णिक्षु प्रथमामुष्णिहमाह— अग्ने वाचस्येति।   सहसो वलस्य यहा सूनो जातवेद उत्मन्नजगदभिज्ञाग्ने गोमतो गोभिर्युक्तस्य वाजस्यान्नस्येसानस्त्वमस्मे अस्मासु महि श्रवो महतीं कीर्तिं धेहि संपादयं।      
### मन्त्रः
स इ॑धा॒नो वसु॑ष्क॒विर॒ग्निरी॒डेन्यो॑ गि॒रा ।    
रे॒वद॒स्मभ्य॑म्पुर्वणीक दीदिहि ।    

#### टीका
अथ द्वितीयामुष्णिहमाह— स इदान इति।   पुरु बहु अनीकं सैन्यं यस्यासौ पूर्वणीकः।   तादृश हेऽग्ने स त्वमस्मभ्यं रेबन्धनयुक्तं गृहक्षेत्रादिकं दीदिहि प्रयच्छ।   कीडशस्त्वम्, इधानो दीप्यमानो वसुर्निवासहेतुः, कविर्विद्वानग्निरग्रणीः।   प्रथमं यज्ञप्रवर्तक इत्यर्थः।   गिरा मन्त्ररूपया वाचेडेन्यः स्तुत्यः।      
### मन्त्रः
ख्ष॒पो रा॑जन्नु॒त त्मनाग्ने॒ वस्तो॑रु॒तोषसः॑ ।    
स ति॑ग्मजम्भ [14]  र॒ख्षसो॑ दह॒ प्रति॑ ।  

#### टीका
अथ तृतीयामुष्णिहमाह—  २०६६ क्षपो रान्नन्निति ।   हेऽग्ने वस्तोरहानि क्षपः क्षपय ।   उतापि चोषस उषःकालानपि क्षपय द्वितीयाया अत्यन्तसंयोगवाचित्वात्सर्वेष्वप्युषःकालेषु राक्षसान्विनाशयेत्यर्थः ।   हे राजन्दीप्यमानाग्ने न केवलं स्वकीयसेनामुखेन रक्षसां क्षषणं त्मनाऽपि स्वबमपि क्षपयेति ।   मुखविदारणवाचिना जम्भशब्देन ज्वाला उपलक्ष्यन्ते ।   तिग्मारतीक्ष्णा जम्भा यस्यासौ तिग्मजम्भः ।   हे तिग्मजम्भ स त्वं रक्षसो राक्षसान् ( प्रति ) दह भस्मी कुरु ।      
### मन्त्रः
आ ते॑ अग्न इधीमहि द्यु॒मन्त॑न्देवा॒जर᳚म् ।    
यद्ध॒ स्या ते॒ पनी॑यसी स॒मिद्दी॒दय॑ति॒ द्यवीषꣵ॑ स्तो॒तृभ्य॒ आ भ॑र ।    

#### टीका
अथ तिसृषु पङ्क्तिषु प्रथमामाह— आ ते अग्न इति ।   हेऽग्ने देवाजरं जरारहितं ते त्वां द्युमन्तं दीप्तिमन्तमिधीमाहि सर्वतः प्रज्वालयामः ।   यद्यास्मात्कारणात्पनीयस्यतिशयेन स्तुतियुक्ता सा [स्या] हृ समिदचेतनरूपा सा समिदपि द्यवि प्रतिदिनं दीदयति त्वां प्रक्राशयति, तस्माच्चेतना वयं दीपयाम इति किमु वक्तव्यम् ।   त्वं चेषमन्नं स्तोतृभ्य ऋत्विग्भ्य आभर संपादय ।      
### मन्त्रः
आ ते॑ अग्न ऋ॒चा ह॒विश्शु॒क्रस्य॑ ज्योतिषस्पते ।    
सुश्च॑न्द्र॒ दस्म॒ विश्प॑ते॒ हव्य॑वा॒ट्तुभ्यꣳ॑ हूयत॒ इषꣵ॑ स्तो॒तृभ्य॒ आ भ॑र ।   

#### टीका
अथ द्वितीयां पङ्क्तिमाह– आ ते अग्न ऋचेति ।   शुक्रस्य शुद्धस्य ज्योतिषः पते पालक, सुष्ठ्वाह्लादकारिन्सुश्चन्द्र, पापस्योपक्षपयितर्दस्म, प्रजानां पालक विश्पते, हविषो वोढा हव्यवाट्, तथाविध हेऽग्ने त ऋचा त्वत्संबन्धिना मन्त्रेण तुभ्यं हविरा समन्ताद्धूयते ।   इषमित्यादि गतम् ।      
### मन्त्रः

उ॒भे सु॑श्चन्द्र स॒र्पिषो॒ दर्वी᳚ श्रीणीष आ॒सनि॑ ।    
उ॒तो न॒ उत्पु॑पूर्याः [15]  उ॒क्थेषु॑ शवसस्पत॒ इषꣵ॑ स्तो॒तृभ्य॒ आ भ॑र ।   
#### टीका
अत् तृतीयां पङ्क्तिमाह— उभं सुश्चन्द्रेति ।   हे सुश्चन्द सुष्ठवाह्लादकराऽऽसनि त्वदीय आस्ये सर्पिषः संबन्धिन्या उभे दर्वी दर्विसदृशे हनू श्रीणीषे, हनुपूरणपर्यन्तं सर्पिस्त्वयां प्रीतमित्यर्थः ।   उतो अपि च हे सवत्तस्पते बलस्याधिपत उक्थेषु शस्त्रवत्सु यज्ञेषु नोऽस्यान्पु ( नुत्पु ) पूर्या उत्कर्षेण पूरय प्रापयेत्यर्थः ।   स्तोतृभ्यो यजमानेभ्य इषमन्नमाभर संपादय ।      
### मन्त्रः
अग्ने॒ तम॒द्याश्व॒न्न स्तोमै॒ᳵ क्रतु॒न्न भ॒द्रꣳ हृ॑दि॒स्पृश᳚म् ।    
ऋ॒ध्यामा॑ त॒ ओहैः᳚ ।    
#### टीका
अथाक्षरपङ्क्तिषु चतसृषु प्रथमामाह— अग्ने तमद्याश्वमिति ।   हेऽग्ने हृदिस्पृशं हृद्यमन्तःप्रियं तं त्वामध्यास्मिन्कर्मणि ओहैः समूहरूपैः स्तोमैस्त्वदीयैः स्तोत्रैर्ऋध्याम समृद्धं करवाम ।   तत्रैको दृष्टान्तः अश्वं न यथाऽर्श्व घासादिप्रदानेन समर्थ [ र्ध ] यन्ति तद्वत् ।   अथापरो दऽष्टान्त– क्रतुं न भद्रं यथा समीचीनं ज्यातिष्टोमादिक्रतुं सर्वयागानुष्ठानेन समंर्ध   २०६७ यन्ति तद्वत् ।   भद्रं कल्याणमित्यग्निविशेषणं वा ।      
### मन्त्रः

अधा॒ ह्य॑ग्ने॒ क्रतो᳚र्भ॒द्रस्य॒ दख्ष॑स्य सा॒धोः ।    
र॒थीर्ऋ॒तस्य॑ बृह॒तो ब॒भूथ॑ ।
#### टीका
अथ द्वितीयामक्षरपङ्क्तिमाह— अधा ह्यग्न इति ।   हेऽग्नेऽधाऽस्मदीयस्तोत्रानन्तरं क्रतोरनुष्टीयमानस्य कर्मणो रथीर्बभूथ हि, रथोऽस्यास्तीति रथीः सारथिः ।   यथा सारथिर्निर्वाहकस्तथा त्वं निर्वाहको बभूथ खलु ।   कीदृशस्य क्रतोः भद्रस्य कल्याणरूपस्य, दक्षस्य स्वफ लप्रदानसमर्थस्य, साधो * रश्मिभिः साध्यस्य, ऋतस्य सत्यस्यामोघबलस्य, वृहतः प्रौढस्य,    
### मन्त्रः

आ॒भिष्टे॑ अ॒द्य गी॒र्भिर्गृ॒णन्तोऽग्ने॒ दाशे॑म ।    
प्र ते॑ दि॒वो न स्त॑नयन्ति॒ शुष्माः᳚ ।   
#### टीका
अथ तृतीयामक्षरपङ्क्तिमाह— आभिष्टे अद्येति ।   हेऽग्नेऽद्यास्मिन्क्रर्मण्याभिर्गीर्मन्त्ररूपाभिगृर्णन्तः स्तुवन्तो वयं दाशेम हविर्दध्मः [द्मः] ।   ते त्वदीयाः शुष्माः प्रबला ज्वालास्त्वां प्रकर्षेण स्तनयन्ति शब्दयन्ति ।   तत्र दृष्टान्तः दिवो न द्युस्था मेघा इव ।      
### मन्त्रः
ए॒भिर्नो॑ अ॒र्कैर्भवा॑ नो अ॒र्वाङ् [16]  सुव॒र्न ज्योतिः॑ ।    
अग्ने॒ विश्वे॑भिस्सु॒मना॒ अनी॑कैः ।  

#### टीका
अथ चतुर्थी मक्षरपङ्क्तिमाह– एभिर्नो अर्केरिति ।   हेऽग्ने विश्वेभिरनीकैः सर्वसैन्यैः सहितः सुमनाः सौ मनस्यं प्राप्त एभिरिदानीं क्रियमाणैर्नोऽस्मत्संवन्धिभिरर्कैरर्चनीयैर्नोऽस्मान्प्रत्यर्वाङ्भव समीपस्थो भव ।   समीपदेशमभिगच्छतीत्यर्वाङ्भव ।   तत्र दृष्टान्तः – सुवर्न स्वर्गलोकं प्रकाशरूप आदित्यो यथा समीपवर्ती भवति तद्वत् ।      
### मन्त्रः

अ॒ग्निꣳ होता॑रम्मन्ये॒ दास्व॑न्त॒व्ँवसोः᳚ सू॒नुꣳ सह॑सो जा॒तवे॑दसम् ।    
विप्र॒न्न जा॒तवे॑दसम् ।    
य ऊ॒र्ध्वया᳚ स्वध्व॒रो दे॒वो दे॒वाच्या॑ कृ॒पा ।    
घृ॒तस्य॒ विभ्रा᳚ष्टि॒मनु॑ शु॒क्रशो॑चिष आ॒जुह्वा॑नस्य स॒र्पिषः॑ ।  
#### टीका
अथातिच्छन्द समाह—  अग्निꣳ होतारमिति ।   इममग्निं होतारं देवानामाह्वातारमहं मन्ये ।   कीदृशमग्निं, वसोर्दास्वन्तं धनस्य दातारं, सहसः सूनुं बलस्य पुत्रं, जातवेदसमुत्पन्नजगदभिज्ञम् ।   तत्र दृष्टान्तःविप्रं न जातवेदसम् ।   यथा ब्राह्मणकुलीनमुत्पन्न पुत्राद्यभिज्ञं मन्यन्ते तद्वत् ।   योऽग्निर्देव ऊर्ध्वयाऽत्युन्नतया देवाच्या देवान्प्रति गच्छन्त्या कृपया ज्वालया स्वध्वरः सुष्ठु यागनिष्पादको भवति, सोऽग्निधृतस्य विभ्राष्टिं विशेषेण दीप्तिमनुहाय दीप्यत इति शेषः ।   कीदृशस्य घृतस्य, शुक्र शोचिषः शुद्धेदीप्तियुक्तस्याऽऽजुह्वानस्य सर्वतो हूयमानस्य सर्पिषः सर्पणशीलस्य ।  

### मन्त्रः
अग्ने॒ त्वन्नो॒ अन्त॑मः ।    
उ॒त त्रा॒ता शि॒वो भ॑व वरू॒थ्यः॑ ।
#### टीका
अथ तिसृषु द्विपदासु प्रथमामाह— * ख पुस्तके ‘रद्विभिः’ इति पाठान्तरम्।  
२०६८ अग्ने त्वमिति ।   हेऽग्ने त्वं नोऽस्माकमन्तमोऽन्तिकतमो भव ।   वरूथ्यवरूथे गृहे नित्यं संनिहितो भव ।      
### मन्त्रः
तन्त्वा॑ शोचिष्ठ दीदिवः ।    
सु॒म्नाय॑ नू॒नमी॑महे॒ सखि॑भ्यः ।    

#### टीका
अथ द्वितीयां द्विपदामाह— तं त्वा शोचिष्ठेति ।   हे शोचिष्ठ दीदिवः शुद्धतम दीप्यमान सखिभ्यः सखीनामस्माकं सुम्नाय सुखाय न्नं पूर्वोक्तगुणयुक्तं त्वामीमहे प्राप्नुमः ।      
### मन्त्रः
वसु॑र॒ग्निर्वसु॑श्रवाः ।    
अच्छा॑ नख्षि द्यु॒मत्त॑मो र॒यिन्दाः᳚ ॥   [17]  

#### टीका
अथ तृतीयां द्विपदामाह– वसुरग्निरिति ।   वसुर्वसुमानयमग्निर्वसुरुद्रादिदेवैरादरेण श्रूयत इति वसुश्रवाः ।   हे तादृशाग्नेऽच्छ स्वाभिमुखो गक्षि प्राप्नुहि ।   एतैरग्निर्मूर्धेत्यादिभिः साघ्यमुपधानं विधत्ते— “छन्दाꣳस्युप दधाति पशवो वै छन्दाꣳसि पशूनेवाव रुन्धे छन्दाꣳसि वै देवानां वामं पशवो वाममेव पशूनव रुन्ध एताꣳह वै यज्ञसेनश्चैत्रियायाणश्चितिं विदां चकार तया वै स पशूनवारुन्ध यतेप्तामुपदधाति पशूनेवाव रुन्धे” (सं. का. ५ प्र. ३ अ. ८) इति।  
गायत्र्यादिच्छन्दोयुक्तेर्मन्त्रैरुपधेया इष्टका अपि च्छन्दांसीत्युच्यन्ते ।   तदुपधाने सति च्छन्दसां पशुहेतुत्वाद्यजमानः पशून्प्राप्नोति ।

किंच च्कृन्दांस्येव देवांनां वननीयधनरूपाण्यतस्तादृशान्पशूनयं प्राप्नोति ।   किंच चित्रनामकस्य कस्यचित्पुरुषस्य वंशे समुत्पन्नो यज्ञसेननामकः कश्चित्पुरुष एताभिच्छन्दोभिधाभिरिष्टकाभिः संपादितां चितिं विदित्वा स्थितवान् ।   ततस्तयैव चित्यापशून्प्राप्नोत् ।   एवमन्योऽपि प्राप्नोति ।  

सामान्येन विहितं पुनर्विशेषाकारेण विधत्ते— “गायत्रीः पुरस्तादुप दधाति तेजो वै गायत्री तेज एव मुखतो धत्ते” (सं. का. ५ प्र. ३ अ. ८) इति।  
अग्निर्मूर्धेत्यादिभिगायत्रीछन्दोभिर्युस्त्रैर्मन्त्रैरुपधेया इष्टका अपि गायत्र्यः ।    मन्त्रेषु मूर्धशब्दस्य तात्पर्यमाह— “मूर्धन्वतीर्भवन्ति मूर्धानमेवैनꣳ समानानां करोति” [सं. का. ५ प्र. ३ अ. ८] इति।  
२०६९ मूर्धशब्दयुक्तैर्मन्त्रैरुपधेया इष्टका मूर्धन्वत्यः ।   समानानां मध्ये यजमानस्य मूर्धत्वं शिरोवदुत्कृष्टत्वम् ।  
भुवो यज्ञस्येत्यादिभिस्रिष्टुप्छन्दोयुक्तैर्मन्त्रैरुपधेया इष्टका विधत्ते— “त्रिष्टुभ उप दधातीन्द्रियं वै त्रिष्टुगिन्द्रियमेव मध्यतो धत्तेः” (सं. का. ५ प्र. ३ अ. ८) इति।  
जनस्व गोपा इत्यादिभिर्जगतीछन्दोभिर्मन्त्रैरुपधेया इष्टका विधत्ते– “जगतीरुप दधाति जागता वै पशवः पशूनेवाव रुन्धे” (सं. का. ५ प्र. ३ अ. ८) इति ।  
त्वां चित्रश्रवस्तम हवन्त इत्यादिभिरनुष्टुप्छन्दोयुक्तैर्मन्त्रैरुपधेया इष्टका विधत्ते— “अनुष्टुभ उप दधाति प्राणा वा अनुष्टुप्प्राणानामुत्सृष्ट्यै” (सं. का. ५ प्र. ३ अ. ८) इति।  
एना वो अग्निमित्यादिभिरग्ने याजस्येत्यादिभिरा ते अग्न इधीमहीत्यादिभिरग्ने तमद्येत्यादिभिश्चोपधेया विधत्ते— “बृहतीरुष्णिहाः पङ्क्तीरक्षरपङ्क्तीरिति विषुरूपाणि छन्दाꣳस्युप दधाति विषुरूपा वै पशवः पशवश्छन्दाꣳसि विषुरूपानेव पशूनव रुन्घे” [सं. का. ५ प्र. ३ अ. ८] इति।  
पूर्वोक्तेषु च्छन्दःसु समानाक्षराः सर्वे पादाः ।   बृहत्यादिषु विषमाक्षराः ।   अतो विषुरूपत्वम् ।   पशवोऽपि गोमहिषादयः परस्परविलक्षणत्वाद्विषुरूपाः छन्दसां च पशुहेतुत्वात्पशुत्वम् ।   तथा सत्येतदुपधानेन बहुविधान्पशूनाप्नोति ।  
अथोपधानं वेदनं च प्रशंसति ।  
“विषुरूपमस्य गृहे दृश्यते यस्यैता उपधीयन्ते य उ चैना एवं वेद” [सं. का. ५ प्र. ३ अ. ८] इति।  
विषुरूपं बहुविधं धनम् ।  


अग्निꣳ होतारमिति मन्त्रेणोपधेबां विधत्ते– “अतिच्छन्दसमुप दधात्यतिच्छन्दा वै सर्वाणि छन्दाꣳसि सर्वेभिरेवनै   २०७० छन्दोभिश्चिनुते वर्ष्म वा एषा छन्दसां यदतिच्छन्दा यदतिच्छन्दसमुपदधाति व ष्गवनैꣳ समानानां करोति” (सं. का. ५ प्र. ३ अ. ८) इति।  
गायत्र्यदीनां सर्वच्छन्दसां येयमक्षरसंख्या तस्या अतिच्छन्दस्त्वाभा (स्यन्तर्भा) वात्सर्वच्छन्दोरूपत्वम् ।

किंच सर्वेषामन्तर्भावादेवैतदीयेष्टकाऽतिच्छन्दोभिघानादन्यासां छन्दोभिधानानामिष्टकानां शरीरम् ।   अत एतदुपधानेन यजमान समानानां पुरुषाणां शरीरस्थानं करोति, सर्वेऽप्येनमनु जीवन्तीत्यर्थः ।   अग्ने त्वं न इत्यादिभिरुपधेया इष्टका विधत्ते— “द्विपदा उपदधाति द्विपद्याजमानः प्रतिष्ठित्यै” (सं. का. ५ प्र. ३ अ. ८) इति ।  

अत्र विनियोगसंग्रहः—
अग्निस्तिस्रस्तु गायत्र्यो भुवस्तु त्रिष्टुभां त्रयम् ।  
जनतिस्रो जगत्यः स्युस्त्वां चित्रानुष्टुभां त्रयम् ॥    
एनातिस्रो बृहत्यः स्युरग्न इत्युष्णिहां त्रयम् ।  
आ ते पङ्क्तित्रयं ह्यग्नेऽक्षरङ्क्तिचतुष्टयम् ॥    
अग्निमेका ह्यतिच्छन्दा अग्ने त्वं द्विप्रदात्रयम् ।    
एकोनत्रिंशदेतानि च्छन्दांस्युपदधाति हि ॥

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके चतुर्थोऽनुवाकः ॥ ४ ॥    

## चतुर्थकाण्डे चतुर्थप्रपाठके पञ्चमोऽनुवाकः
##  अनुवाकः ५ सयुजादीष्टकोपधानम्
अग्निर्ऋषिः


### संयुक्तमन्त्रः

इ॒न्द्रा॒ग्निभ्या᳚न्त्वा स॒युजा॑ यु॒जा यु॑नज्म्याघा॒राभ्या॒न्तेज॑सा॒ वर्च॑सो॒क्थेभि॒स्स्तोमे॑भि॒श्छन्दो॑भी र॒य्यै पोषा॑य सजा॒ताना᳚म्मध्यम॒स्थेया॑य॒ मया᳚ त्वा स॒युजा॑ यु॒जा यु॑नज्म्य॒म्बा दु॒ला नि॑त॒त्निर॒भ्रय॑न्ती मे॒घय॑न्ती व॒र्षय॑न्ती चुपु॒णीका॒ नामा॑सि प्र॒जाप॑तिना त्वा॒ विश्वा॑भिर्धी॒भिरुप॑ दधामि पृथि॒व्यु॑दपु॒रमन्ने॑न वि॒ष्टा म॑नु॒ष्या᳚स्ते गो॒प्तारो॒ऽग्निर्विय॑त्तोऽस्या॒न्ताम॒हम्प्र प॑द्ये॒ सा [18]  मे॒ शर्म॑ च॒ वर्म॑ चा॒स्त्वधि॑द्यौर॒न्तरि॑ख्ष॒म्ब्रह्म॑णा वि॒ष्टा म॒रुत॑स्ते गो॒प्तारो॑ वा॒युर्विय॑त्तोऽस्या॒न्ताम॒हम्प्र प॑द्ये॒ सा मे॒ शर्म॑ च॒ वर्म॑ चास्तु॒ द्यौरप॑राजिता॒मृते॑न वि॒ष्टादि॒त्यास्ते॑ गो॒प्तार॒स्सूर्यो॒ विय॑त्तोऽस्या॒न्ताम॒हम्प्र प॑द्ये॒ सा मे॒ शर्म॑ च॒ वर्म॑ चास्तु ॥   [19]  


### मन्त्रः
इ॒न्द्रा॒ग्निभ्या᳚न्त्वा स॒युजा॑ यु॒जा यु॑नज्मि ।
#### टीका
(अथ चतुर्थकाण्डे चतुर्थप्रपाठके पञ्चमोऽनुवाकः)।
चतुर्थेऽनुवाके छन्दोभिधा इष्टका उक्ताः ।   अथ पञ्चमे सयुजादय इष्टका उच्यन्ते ।   कल्पः—“इन्द्राग्निभ्यां त्वा सयुजा युजा युनज्गीत्यग्नौ सयुजः” इति।  
पाठस्तु— इन्द्राग्निभ्यामिति ।   सह योजयतीति सयुक् ।   उत्तरेण युक्शब्देन संबन्धोऽमिधीयते ।   हे इष्टक इन्द्राग्निभ्यां सह तव योजयिता यः संबन्धस्तेन संबन्धेनाहं त्वां युनज्मीह क्षेत्रे युक्तां करोमि ।   आधाराभ्यामित्यादिभिः सप्तभि   २०७२ ( षड्भि ) स्तृतीयान्तैः सह प्रत्येकं त्वा सयुजेत्यादिशेषस्थानुषङ्गे सति षण्मन्त्राः संपद्यन्ते ।   
### मन्त्रः
आ॒घा॒राभ्याम् +++(त्वा स॒युजा॑ यु॒जा यु॑नज्मि )+++ ।  
#### टीका
आधाराबाहुती ।
### मन्त्रः
तेज॑सा +++(त्वा स॒युजा॑ यु॒जा यु॑नज्मि )+++ ।  
#### टीका
तेजः कान्तिः ।  
### मन्त्रः
वर्च॑सा +++(त्वा स॒युजा॑ यु॒जा यु॑नज्मि )+++ ।  
#### टीका
वर्चो धनम् ।  
### मन्त्रः
उ॒क्थेभिः॑ +++(त्वा स॒युजा॑ यु॒जा यु॑नज्मि )+++ ।  
#### टीका
उक्थानि शस्राणि ।  
### मन्त्रः

स्तोमे॑भिः +++(त्वा स॒युजा॑ यु॒जा यु॑नज्मि )+++ ।  
#### टीका
स्तोमानि स्तोत्राणि ।   
### मन्त्रः
छन्दो॑भिः +++(त्वा स॒युजा॑ यु॒जा यु॑नज्मि )+++ ।  
#### टीका
छन्दांसि गायात्रादीनि ।   
### मन्त्रः
र॒य्यै पोषा॑य सजा॒ताना᳚म्मध्यम॒स्थेया॑य मया᳚ त्वा स॒युजा॑ यु॒जा यु॑नज्मि।  
#### टीका
रय्या इत्यादिरष्टमो मन्त्रः ।   रय्ये धनार्थं पोषाय पुष्ट्यर्थं सजातानां मध्यमस्थेयाय ज्ञातीनां मध्ये मुख्यत्वेनावस्थानार्थं हे इष्टके मया सह तव योजयिता यः संबन्धस्तेन संवन्धेन त्वामिह क्षेत्रे युक्तां करोमि ।   एतैर्मन्त्रैः साध्यमुपघानं विधत्ते— “सर्वाभ्यो वै देवताभ्योऽग्निश्चीयते यत्सयुजो नोपदध्याद्देवता अस्याग्नीं युञ्जीरन्यत्सयुज उपदधात्यात्मनैवैनꣳ सयुजं चिनुते नाग्निना व्यृध्यतेऽथो यथा पुरुषः स्रावभिः संतत एवमेवैताभिरग्निः संततः” [सं. का. ५ प्र. ३ अ. ९] इति।  
योऽयं चीयमानोऽग्निः स सर्वदेवतार्थः ।   तथा सति सयुजाख्यानामिष्टकानामनुपधाने सत्यस्यान्निमिन्द्राग्न्याघारादिदेवताः परित्यजेयुः ।   

देवताभिः सहाग्निं योजयन्तीति सयुजो मन्त्राः ।   तैर्मन्त्रैरुपधेया इष्टका अपि सयुजः ।   तासामुपधानेसति यजमानः स्वेन सह योजयित्वाऽग्निं चितवान्भवति ।   ततो नाग्निना वियुक्तो भवति ।   अपि च यथा लोके पुरुषः स्रावभिः शरीरे सर्वतो व्याप्तस्तद्वदेता भिरिष्टकाभिरग्निः सर्वतो व्याप्तो भवति ।   तस्मादेता उपद्ध्यात् ।  
### मन्त्रः

अ॒म्बा +++(नामा॑सि)+++ ।   
दु॒ला +++(नामा॑सि)+++।   
नि॒त॒त्निः +++(नामा॑सि)+++ ।   
अ॒भ्रय॑न्ती +++(नामा॑सि)+++ ।   
मे॒घय॑न्ती +++(नामा॑सि)+++ ।   
व॒र्षय॑न्ती +++(नामा॑सि)+++ ।   
चुपु॒णीका॒ नामा॑सि ।  
#### टीका

कल्पः—“अम्बा नामासीति सप्त कृत्तिकाः” इति ।   पाठस्तु— अम्बा दुलेति ।   अम्वातिचुपुणीकान्तानि सप्त षदानि सप्तानां कृत्तिकादेवीनां नामानि ।   नामासीत्यादिशेषः सर्वेष्वपि पदेष्वनुपज्यते ।   ततः सप्तैते मन्त्राः ।   हे इष्टके या कृत्तिकाऽम्बानामा तद्र्पा त्वमसि ।  
एवं दुला नामासीत्यादिकं योजनियम् ।  

### मन्त्रः
प्र॒जाप॑तिना त्वा॒ विश्वा॑भिर्धी॒भिरुप॑ दधामि ।  
#### टीका
तादृशी त्वं [ शींत्वां ] प्रजापतिना देवेन प्रेरिता या अस्मद्बुद्ध्यस्ताभिः सर्वाभिरुपदधामि, सावधानोऽहं बुद्धिवैचित्र्येण सम्यगुपदधामीत्यर्थः ।   

एतैर्मन्त्रः साध्यमुपधानं विधत्ते— अग्निना वै देवाः सुवर्गं लोकमायन्ता अमूः कृत्तिका अभवन्यस्थैतां  २०७३ उपधीयन्ते सुवर्गमेम लोकमेति गच्छति प्रकाशं चित्रमेव भवति” (सं. का. ५ प्र. ३ अ. ९) इति।  
पूर्वमेताभिरिष्टकाभिश्चितेनाग्निना देवाः स्वर्गं प्राप्ताः ।   ताश्चेष्टकास्तैः सहगत्वा तत्रामूर्दृश्ममानाः कृत्तिका अभवन् ।   अतस्तदुपधानेन स्वर्गप्राप्तिर्भवति ।  किंच, अनेन स्वर्गे प्रकाशं प्राप्नेति ।   विचित्रमाभरणादिकं चास्य भवति ।  

### मन्त्रः
पृ॒थि॒व्यु॑दपु॒रमन्ने॑न वि॒ष्टा  ।  

म॑नु॒ष्या᳚स्ते गो॒प्तारः ,
अ॒ग्निर्विय॑त्तोऽस्याम् ।  

#### टीका
कल्पः—“पृथिव्युदपुरमन्नेनेति मण्डलेष्टकाम्” इति।   पाठस्तु— पृथिव्युदपुरमिति ।   अन्नेन विष्टा न्नेन संपूर्णा या पृथिवी हे इष्टके सा पृथिव्युदपुरमुदकसंपूर्णं [ पुरम् ] ।   मनुष्यास्ते तव गोप्तारो रक्षितारः ।   अस्यां पृथिव्यामग्निर्वियत्तो रक्षणाय विशेषेण प्रयत्नवान्।  
### मन्त्रः
ताम॒हम्प्र प॑द्ये ।  
#### टीका
[ तां ] तादृशीं पृथिवीरूपां त्वामिष्टकामहं प्रपद्ये प्राप्नोमि ।   
 ### मन्त्रः
सा  मे॒ शर्म॑ च॒ +++(अस्तु)+++,   
+++(स  मे॒ )+++ वर्म॑ चा॒स्तु ।
#### टीका
सा तथाविधेष्टका मे मम यजमानस्य शर्म शरणं गृहस्थानमस्तु ।   
वर्म च रक्षणार्थं कवचस्थानीयमप्यस्तु ।  
### मन्त्रः
अधि॑द्यौर॒न्तरि॑ख्ष॒म् ब्रह्म॑णा वि॒ष्टा ।  


#### टीका
कल्पः—“अधिद्यौरिति मण्डलेष्टकाम” इति।   पाठस्तु—अधिद्यौरन्तरिक्षमिति ।   ब्रह्मणा विष्टा प्रोढेन जनेन विष्टा युक्ताऽधिद्यौर्दिवोऽप्यधिका या पूः साऽन्तरिक्षमन्तरिक्षनामकं हे इष्टके तव पुरम् ।  
### मन्त्रः
म॒रुत॑स्ते गो॒प्तारः॑ ।  
वा॒युर्विय॑त्तोऽस्याम् ।  
ताम॒हम्प्र प॑द्ये ।  
सा  मे॒ शर्म॑ च॒ +++(अस्तु)+++,   
+++(सा मे॒ )+++वर्म॑ चा॒स्तु ।
#### टीका

मरुतो वायवस्तेष्वेको मुख्यो वायुः।   शेषं पूर्ववत् ।  
### मन्त्रः
द्यौरप॑राजिता॒मृते॑न वि॒ष्टा ।  

#### टीका

कल्पः—“द्यौरपुराजितेति मण्डलेष्टकाम्” इति।   पाठस्तु— द्यौरपराजितेति ।   अमृतेन विष्टा पीयूषेण पूर्णा द्यौर्द्युलोकाख्या हे इष्टके तव पूः केनाप्यपराजिता ।   
### मन्त्रः
आ॒दि॒त्यास्ते॑ गो॒प्तारः॑ ।   
सूर्यो॒ विय॑त्तोऽस्याम् ।  
ताम॒हम्प्र प॑द्ये   ।  
सा  मे॒ शर्म॑ च॒ +++(अस्तु)+++,   
+++(सा मे॒ )+++वर्म॑ चा॒स्तु ।[19]  
#### टीका
आदित्या द्वादशसंख्याकास्तेष्वेको मुख्यः सूर्यः ।   शेषं पूर्ववत् ।


एतैर्मन्त्रैः साध्यमुमधानं विधत्ते— “मण्डलेष्टका उप दधातीमे वै लोका मण्डलेष्टका इमे स्त्रलु वै लोका देवपुरा देवपुरा एव प्र विशति नाऽऽर्तिमार्छत्याग्निं चिक्यानः” [सं. का. ५ प्र. ३ अ. ९] इति।  
मण्डलाख्या इष्टकास्तिस्रः प्रथममध्यमोत्तमचितिषूपदध्यात् ।   तासां चेष्ट  २०७४ कानां लोकत्रयरूपत्वाल्लोकत्रयस्य देवपुरत्वाद्दवेपुरा एवाग्निचित्प्रविशति ।   अग्निं चिन्वानो न नाशं प्राप्नोति ।  

अत्र विनियोगसंग्रहः–  
इन्द्रेति सयुजस्त्वष्टा आदारादिपदेष्वपि ।  
अनुषङ्गस्त्वेति तथा रय्या इत्यष्टमो मतः ॥    
अभ्बेति कृत्तिकाः सप्त नामासीत्यनुषज्यते ।  
पृथिविभिर्मण्डलाख्या मन्त्रा अष्टादशेरिताः ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठकेऽ पञ्चमोऽनुवाकः ॥  ५ ॥

## चतुर्थकाण्डे चतुर्थप्रपाठके षष्ठोऽनुवाकः
## अनुवाकः ६ विश्वज्योतिरादीष्टकोपधानम्

अग्निर्ऋषिः

### संयुक्तमन्त्रः
बृह॒स्पति॑स्त्वा सादयतु पृथि॒व्याᳶ पृ॒ष्ठे ज्योति॑ष्मती॒व्ँविश्व॑स्मै प्रा॒णाया॑पा॒नाय॒ विश्व॒ञ्ज्योति॑र्यच्छा॒ग्निस्तेऽधि॑पतिर्वि॒श्वक॑र्मा त्वा सादयत्व॒न्तरि॑ख्षस्य पृ॒ष्ठे ज्योति॑ष्मती॒व्ँविश्व॑स्मै प्रा॒णाया॑पा॒नाय॒ विश्व॒ञ्ज्योति॑र्यच्छ वा॒युस्तेऽधि॑पतिᳶ प्र॒जाप॑तिस्त्वा सादयतु दि॒वᳶ पृ॒ष्ठे ज्योति॑ष्मती॒व्ँविश्व॑स्मै प्रा॒णाया॑पा॒नाय॒ विश्व॒ञ्ज्योति॑र्यच्छ परमे॒ष्ठी तेऽधि॑पतिᳶ पुरोवात॒सनि॑रस्यभ्र॒सनि॑रसि विद्यु॒थ्सनिः॑ [20]  
अ॒सि॒ स्त॒न॒यि॒त्नु॒सनि॑रसि वृष्टि॒सनि॑रस्य॒ग्नेर्यान्य॑सि दे॒वाना॑मग्ने॒यान्य॑सि वा॒योर्यान्य॑सि दे॒वाना᳚व्ँवायो॒यान्य॑स्य॒न्तरि॑ख्षस्य॒ यान्य॑सि दे॒वाना॑मन्तरिख्ष॒यान्य॑स्य॒न्तरि॑ख्षमस्य॒न्तरि॑ख्षाय त्वा सलि॒लाय॑ त्वा॒ सर्णी॑काय त्वा॒ सती॑काय त्वा॒ केता॑य त्वा॒ प्रचे॑तसे त्वा॒ विव॑स्वते त्वा दि॒वस्त्वा॒ ज्योति॑ष आदि॒त्येभ्य॑स्त्व॒र्चे त्वा॑रु॒चे त्वा᳚ द्यु॒ते त्वा॑ भा॒से त्वा॒ज्योति॑षे त्वा यशो॒दान्त्वा॒ यश॑सि तेजो॒दान्त्वा॒ तेज॑सि पयो॒दान्त्वा॒ पय॑सि वर्चो॒दान्त्वा॒ वर्च॑सि द्रविणो॒दान्त्वा॒ द्रवि॑णे सादयामि॒ तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥   [21]  

(अथ चतुर्थकाण्डे चतुर्थप्रपाठके षष्टोऽनुवाकः)।
### मन्त्रः
बृह॒स्पति॑स्त्वा सादयतु पृथि॒व्याᳶ पृ॒ष्ठे ज्योति॑ष्मती॒व्ँविश्व॑स्मै
प्रा॒णाया॑पा॒नाय॑ ।  

#### टीका
पञ्चमोऽनुवाके सयुजाद्या इष्टका उक्ताः ।   अथ षष्ठे विश्वज्योतिराद्या इष्टका उच्यन्ते ।  
कल्पः—“बृहस्पतिस्त्वा सादयतु पृथिव्याः पृष्ठे ज्योतिष्मतीमिति विश्वज्योतिषम्” इति ।   पाठस्तुः— वृहस्पतिस्त्वेति ।   हे इष्टके त्वां बृहस्पतिः पृथिव्याः पृष्ठ उपरि स्थापयतु ।   कीदृशीं त्वां, ज्योतिष्मतीं प्रकाशवतीम् ।   किमर्थम्, विश्वस्मै प्राणायापानाय सर्वस्य प्राणिजातस्य प्राणापानवृत्तिलाभार्थम् ।

### मन्त्रः
विश्व॒ञ्ज्योति॑र्यच्छ ।  

#### टीका
विश्वं कृत्स्न ( त्स्त्रं ) स्वर्ग प्रकाशकं ज्योतिर्यच्छ नियमय ।   
### मन्त्रः
अ॒ग्निस्तेऽधि॑पतिः।  
#### टीका
ते तवाग्निरधिपतिः पालकोऽस्ति ।  

### मन्त्रः
वि॒श्वक॑र्मा त्वा सादयत्व॒न्तरि॑ख्षस्य पृ॒ष्ठे  ।   
ज्योति॑ष्मती॒व्ँविश्व॑स्मै प्रा॒णाया॑पा॒नाय॑  ।   

विश्व॒ञ्ज्योति॑र्यच्छ ।   
वा॒युस्तेऽधि॑पतिः  ।   
#### टीका

कल्पः—“विश्वकर्मा त्वा सादयत्वन्तरिक्षस्य पृष्ठे ज्योतिष्मतीमिति विश्व ज्योतिषम्” इति ।   पाठस्तु—  २०७६ विश्वकर्मा त्वेति ।   पूर्ववद्व्याख्येयम् ।  
### मन्त्रः

प्र॒जाप॑तिस्त्वा सादयतु दि॒वᳶ पृ॒ष्ठे  ।   
ज्योति॑ष्मती॒व्ँविश्व॑स्मै प्रा॒णाया॑पा॒नाय॑  ।   

विश्व॒ञ्ज्योति॑र्यच्छ ।   
प॒र॒मे॒ष्ठी तेऽधि॑पतिः  ।   
#### टीका

कल्पः—“प्रजापतिस्त्वा सादयतु दिवः पृष्ठे ज्योतिष्मतीमिति विश्वज्योतिषम्” इति ।   पाठस्तु— प्रजापतिस्त्वेति ।   एतदपि पूर्ववद्व्याख्येयम् ।   एतैर्मन्त्रैः साध्यमुपधानं विधत्ते— “विश्वज्योतिष उप दधातीमानेवैताभिर्लोकाञ्ज्योतिष्मतः कुरुतेऽथो प्राणानेवैता यजमानस्य दाध्रत्येता वै देवताः सुवर्ग्यास्ता एवान्वारभ्य सुवर्गं लोकभेति” (सं. का. ५ प्र. ३ अ. ९) इति।  
विश्वशब्दोपेतेश्चै मन्त्रैरुपधेया विश्वज्योतिषः ।   ताश्च तिस्रः प्रथममध्यमोत्त मचितिषूपदध्यात् ।   तदुपधानेन लोकान् प्रकाशवतः करोति ।   किंच, एता इष्टका यजमानस्य प्राणान्दृढं धारयन्ति ।   एतेषु मन्त्रेषु प्रतीयमाना बृहस्पत्यादय एता देवताः स्वर्गयोग्यास्ता एवानुसृत्येष्टका उपधाय स्वर्गं प्राप्नोति ।  
### मन्त्रः

+++( त्वं)+++ पु॒रो॒वा॒त॒सनि॑रसि।   

+++( त्वं)+++अ॒भ्र॒सनि॑रसि ।  

+++( त्वं)+++वि॒द्यु॒थ्सनि॑रसि।   

+++( त्वं)+++स्त॒न॒यि॒त्नु॒सनि॑रसि ।  

+++( त्वं)+++वृष्टि॒सनि॑रसि ।  
#### टीका
कल्पः—“पुरोवातसनिरसीति पञ्च वृष्टिसनीरनुपरिहारम्” इति।   पाठस्तु— पुरोवतासनिरिति ।   पुरोवातं सनोति ददातीति पुरोवातसनिः ।   हे इष्टके तथाविधा त्वमसि ।   एवमभ्रादिषु योज्यम् ।   

एतन्मन्त्रसाध्यमुषधानं विधत्ते—
“वृष्टिसनीरुप दधाति वृष्टिमेवाव रुन्धे” (सं. का. ५ प्र. ३ अ. १०) इति।  
वृष्टिसनिशब्दयुक्तैर्मन्त्रैरुपधेया इष्टका वृष्टिसनयः ।   तदुपधानेन वृष्टिं प्राप्नोति।   एकप्रयत्नोधानं वारयितुमनुक्रमेण परितो हृत्वा हृत्वा तदुपधानं विधत्ते— “यतेकधोपदध्यादेकमृतुं वर्षेदनुपरिहारꣳ सादयति तस्मात्सर्वानृतून्वर्षति” (सं. का. ५ प्र. ३ अ. १०) इति।  
एकामिष्टकां हस्ते धृत्वा चयनक्षेत्रं प्रदक्षिणीकृत्योपदध्यात् ।   एवमनुक्रमेणोपधाने सति सर्वेष्वप्यृतुषु वृष्टिर्भवति ।   मन्त्रेषु पुरोवातादिशब्दानां तात्पर्य दर्शयति— पुरोवातसनिरसीत्याहैतद्वै वृष्ट्यै रूपꣳ रूपेणैव वृष्टिमव रुन्धे” (सं. का. ५ प्र. ३ अ. १०) इति।  
२०७७ पुरोवाताभ्रवीद्युत्स्तनयित्नुवर्षणानि मिलित्वा पञ्च वृष्टेः स्वरूपम् ।   अतो वृष्टिरूपवाचिना मन्त्रेणैव वृष्टिं प्राप्नोति ।  
### मन्त्रः
अ॒ग्नेर्यान्य॑सि दे॒वाना॑म् ।

#### टीका
कल्पः—“अग्नेर्यान्यसीति द्वे संयान्यै” इति।   पाठस्तु— अग्नेर्यान्यसीति ।   हे इष्टके त्वमग्नेश्चीयजमानस्य वह्नेर्यानी प्रापिकाऽसि ।   अनेन मन्त्रेण यजमानस्याग्निप्राप्तिरुक्ता ।   द्वितीयेन देवानामग्निप्राप्तिरुच्यते ।
### मन्त्रः
अग्ने॒यान्य॑सि वा॒योः ।
#### टीका
हेऽग्ने त्वं यानो प्रापकोऽसीत्येतादृगुच्चारणं यस्यामिष्टकायां सेयमग्नेयानी ।   
### मन्त्रः
यान्य॑सि दे॒वानाम् ।
#### टीका
हे इष्टके देवानां संबन्धिनी तथाविधा त्वमसि ।  
### मन्त्रः
वायो॒र्यान्य॑सि ।

 - वायो॒र्यान्य॑सि +++( अत्र  वायोयान्यसि इति  भवितव्यं इति भाति  सम्पादकटिप्पणि- मूले अवलोकितव्यम्)+++   
#### टीका

कल्पः—“वायोर्यान्यसीति द्वे संयान्यौ” इति।   पाठस्तु— 		वायोर्यानीति ।   पूर्ववद्व्याख्येयम् ।  

### मन्त्रः
अ॒न्तरि॑ख्षस्य॒ यान्य॑सि ।
दे॒वाना॑मन्तरिख्ष॒यान्य॑सि ।  


#### टीका
कल्पः—“अन्तरिक्षस्य यानसीति द्वे संयान्यौ” इति।   पाठस्तु— 		अन्तरिक्षमिति ।  
### मन्त्रः
अ॒न्तरि॑ख्षमसि  ।  
#### टीका

हे इष्टके त्वमन्तरिक्षरूपाऽसि ।
### मन्त्रः
अ॒न्तरि॑ख्षाय त्वा +++(उपदधामि)+++
#### टीका

हे द्वितीयेष्टकेऽन्तरिक्षप्रीत्यर्थं त्वामुपदधामीति शेषः ।  

एतैर्मन्त्रैः साध्यमुपधानं विधत्ते— “संयानीतिर्वै देवा इमाल्ँ लोकान्त्स्समयुस्तत्संयानीनाꣳ संयानित्वं यत्संयानी रुपदधाति यथाऽप्सु नावा संयात्येवमेवैताभिर्यजमान इमाल्ँ लोकान्त्संयाति” [सं. का. ५ प्र. ३ अ. १०] इति।  
यानीशब्दोपेतैर्मन्त्रैरुपधेया इष्टकाः संयान्याः ।   ताभिर्देवा इमाल्ँ लोकान्सम्यक्प्राप्ताः ।   ततः सम्यग्यान्ति लोकानाभिरिति संयानीशब्दो व्युत्पन्नः ।   तदुपधाने सति यथा लोके नद्यादिजलेषु नावा परतीरं सम्यग्याति एवमेताभिर्लोकान्सम्य क्प्राप्नोति ।  
पूर्वं नौदृष्टान्तेन प्रशंसा कृताऽथ प्लवरूपत्वमारोप्य प्रशंसति— “प्लवो वा एषोऽग्नेर्यत्संयानीर्यत्संयानीरुपदधाति प्लवमेवैतमग्नय उप दधाति” (सं. का. ५ प्र. ३ अ. १०) इति।  
२०७८ चीयमानस्याग्निसमुद्रस्य संयानीसमूहोऽयं प्लवरूपः ।   अतस्ततुपधानेनाग्न्यर्थे प्लवरूपमेवोपदधाति ।   प्रकारान्तरेण पुनः प्रशंसति– 		“उत यस्यैतासूपहितास्वापोऽग्निꣳ हरन्त्यहृत एवास्याग्निः” [सं. का. ५ प्र. ३ अ. १०] इति।  
अपि च तदुपधानादूर्ध्वं यदि कथंचिद्वहुलवृष्टिसंपादितप्रवाहेण चीयमानो हृतो भवेत्तथाऽप्यस्य यजमानस्याग्निरहृत एव भवति ।  
### मन्त्रः
स॒लि॒लाय॑ त्वा +++( उपदधामि)+++ ।   
#### टीका
कल्पः—“सलिलाय त्वेत्यष्टावादित्येष्टकाः” इति।   पाठस्तु— सलिलाय त्वेति।   सलिलसणर्किसतीकशब्दा जलावान्तरविशेषवाचिनः ।   यस्मिन्बहुले जले पतित वस्तु लीनं भवति तद्बहुलजलं सलिलम् ।   हे इष्टके तथा विधजलसिद्ध्यर्थंणात्वामुपदधामि ।   एवमुत्तरत्रापि योज्यम् ।  

सर्णी॑काय त्वा +++( उपदधामि)+++ ।   
#### टीका
प्रवाहरूपेण सरणशीलं जलं सर्णीकम् ।  

### मन्त्रः
केता॑य त्वा +++( उपदधामि)+++ ।   
#### टीका

तत्रैव सद्भावमापन्नं जलं सतीकम्, केतो ज्ञानमात्रम् ।   
### मन्त्रः
प्रचे॑तसे त्वा +++( उपदधामि)+++ ।   
#### टीका

प्रचेतः प्रकृष्टज्ञानम् ।   
### मन्त्रः
विव॑स्वते त्वा+++( उपदधामि)+++ ।   
#### टीका

विशेषेण वासहेतुः सूर्यप्रकाशो विवस्वान् ।   
### मन्त्रः

दि॒वस्त्वा᳚ +++( उपदधामि)+++ ।   
#### टीका
ज्योति॑ष आदि॒त्येभ्य॑स्त्वा +++( उपदधामि)+++ ।   
#### टीका

द्युलोकवार्तिनक्षत्रादिप्रकाशो दिवोज्योतिः आदित्याः प्रसिद्धाः ।  

एतैर्मन्त्रैः साध्यमुपधानं विधत्ते—
“आदित्येष्टका उप दधात्यादित्या वा एतं भूत्यै प्रति नुदन्ते यो लं भूत्यं सन्भूतिं न प्राप्नोत्यादित्या एवैनं भूतिं गमयन्त्यसौ वा एतस्याऽऽदित्यो रुचमा दत्ते योऽग्निं चित्वा न रोचते यदादित्येष्टका उपदधात्यसावेवास्मिन्नादित्यो रुचं दधाति यथाऽऽसौ देवानाꣳ रोचत एवमेवैष मनुष्याणाꣳ रोचते” [सं. का. ५ प्र. ३ अ. १०] इति।  
आदित्यशब्दोपेतैर्मन्त्रैरुपधेया इष्टका आदित्यैष्टकाः ।   यो राजामात्यादिपुत्रत्वेन भूत्यर्थं समर्थोऽपि भूतिं प्राप्नोति एनमादित्या एव भूतेरपमयन्ति ।   अतस्तस्याऽऽदित्येष्टकोपधानेनाऽऽदित्या एव भूतेः त्रापयितारो भवन्ति ।   यो यजमान उक्तक्रमेणाग्निं चित्वाऽपि मनुष्येभ्यो न रोचतेऽयमग्निचिदित्येवं मनुष्या वहुमानं न कुर्वन्ति तदानीमस्याग्निंचितो रुचं प्रीतिमादित्य उभदत्ते ।   तस्याऽऽदित्येष्टकोपधाने सत्यादित्य एव तस्मिन्स्थापयति ।   ततः शास्त्रीयवचनेन यथा देवानां प्रिय एवमेव मनुष्याणां प्रियो भवति ।   ततः—  २०७९
अग्निचित्कपिला सत्री राजा भिक्षुर्महोतधिः।  
दृष्टमात्राः पुननत्येते तस्मात्पश्येत नित्यशः॥    
इत्यादिस्मृतिविषयत्वेनैनं मनुष्या भणयन्ति।  
### मन्त्रः
ऋ॒चे त्वा॑ +++( उपदधामि)+++ ।   
रु॒चे त्वा᳚ +++( उपदधामि)+++ ।   
द्यु॒ते त्वा॑ +++( उपदधामि)+++ ।   
भा॒से त्वा॑ +++( उपदधामि)+++ ।   
ज्योति॑षे त्वा +++( उपदधामि)+++ ।   
#### टीका

कल्पः—“ऋचे त्वा रुचे त्वेति पञ्च घृतेष्टकाः” इति।   पाठस्तु— ऋचे त्वेति ।   हे इष्टके पादबद्धमन्त्रसाध्यस्तुत्यर्थं त्वामुपदधामि ।   एवमुत्तस्रापि योज्यम् ।   प्रकाशवाचिनो रुग्द्युद्भाज्योतिःशब्दा आदित्यचन्द्राग्निनक्षत्रदीप्तिविषयतया क्रमेण व्याख्येयाः ।   एतन्मन्त्रसाध्यमुपधानं विधत्ते—
“घृतेष्टका उप दधात्येतद्वा अग्नेः प्रियं धाम यद्धृतं प्रियेणवैनं धाम्ना सप्तर्धयत्यथो तेजसा” (सं. का. ५ प्र. ३ अ. १०) इति।  
घृतपिण्डा एव घृतेष्टकाः।   अमृन्ययीष्विष्टकासु सूत्रकारेण परिगणितत्त्वात्।   घृतस्याग्निप्रियद्रव्यत्वात्तेनाग्नि समृद्धो भवपि ।   किंच तेजसाऽपि युक्तो भवति ।   तत्रापि पूर्ववदेकैकस्या इष्टकायाः प्रदक्षिणावृत्तिपूर्वकत्वं विधत्ते–
“अनुपरिहारꣳ सादयत्त्यपरिवर्गमेवास्मिन्तेजो दधाति” (सं. का. ५ प्र. ३ अ. १०) इति।  
परितः।   क्वापि वर्जनमकृत्वा सर्वतो यजमाने तेजः स्थापयति ।  
### मन्त्रः
य॒शो॒दान्त्वा॒ यश॑सि  +++(सादयामि)+++ ।
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
#### टीका

कल्पः– “यशोदां त्वेति पञ्च यशोदाः” इति ।   पाठस्तु– यशोदां त्वेति।   यशः कीर्तिः ।   
### मन्त्रः
ते॒जो॒दान्त्वा॒ तेज॑सि  +++(सादयामि)+++ ।   
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
#### टीका
तेजः कान्तिः ।  
### मन्त्रः
प॒यो॒दान्त्वा॒ पय॑सि  +++(सादयामि)+++ ।  
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
#### टीका
पयः क्षरिम् ।  
### मन्त्रः
व॒र्चो॒दान्त्वा॒ वर्च॑सि +++(सादयामि)+++ ।  
+++(तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥  )+++
#### टीका

वर्चो बलम्।     
### मन्त्रः
द्र॒वि॒णो॒दान्त्वा॒ द्रवि॑णे सादयामि ।   

तेनर्षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥   [21]  
#### टीका
द्रविणं धनम् ।  

हे इष्टके यशःप्रदां त्वां यशोनिमित्तं सादयामि ।   केन केन सह यस्त्वदभिज्ञ ऋषिः, यच्च ब्रह्म त्वत्प्रतिपादकं मन्त्रवाक्यं, या च त्वदभिमानिनी देवता, तैः सर्वैः सह त्वामहं सादयामि ।   यथाऽङ्गिरसः सादयन्ति तद्वत् ।   एनं तेजादां त्वेत्यादिषु चतुर्षु मन्त्रेषु सादयामीत्यादिकं सर्वमनुषज्य व्याख्येयम् ।  


एतैर्मन्त्रैः साध्यमुपधानं विधत्ते—
 “प्रजापतिरग्निमचिनुत स यज्ञसा व्यार्धत स एता यशोदा अपश्यत्ता उपाधत्त ताभिर्वै स यज्ञ आत्मन्नधत्त यद्यशोदा उपदधाति यश एव ताभिर्यजमान आत्मन्धत्ते” (सं. का. ५ प्र. ३ अ. १०) इति ।  
अग्निं चित्वाऽप्येतासामनुपधानात्वजापतिर्यशसा वियुक्त आसीत् ।   तत   २०८० एता दृष्ट्वा ता उपधाय यशो लब्धवान् एवं यजमानोऽपि तदुपधानेन यशो लभते ।  
 इष्टकासंख्यां विधत्ते— “पञ्चोप दधाति पाङ्क्तः पुरुषो यावानेव पुरुषस्तस्मिन्यशो दधाति” [सं. का. ५ प्र. ३ अ. १०] इति।  
हस्तपादशिरोभिः पञ्चभिरवयवै पुरुषस्य पाङ्त्वम् ।   
अत्र विनियोग संग्रहः—   
बृहविश्वत्रयेत्येता विश्वज्योतिष ईरिताः ।   
पुरो वृष्टिसनीः पञ्च ह्यग्नेः संयानिकाष्टकम् ॥    
सल्यादित्येष्टका अष्टावृचे पञ्च घृतेष्टकाः ।  
यशः पञ्च यशोदाः स्युः सादयाम्यनुषज्यते ॥    
षष्ठानुवाके संप्रोक्ताश्चतुस्त्रिंशत्तुशमन्त्रकाः ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके षष्ठोऽनुवाकः ॥   ६ ॥    


## चतुर्थकाण्डे चतुर्थप्रपाठके सप्तमोऽनुवाकः

## अनुवाकः ७ भूयस्कृदादीष्टकोपधानम्

अग्निर्ऋषिः

### संयुक्तमन्त्रः
भू॒य॒स्कृद॑सि वरिव॒स्कृद॑सि॒ प्राच्य॑स्यू॒र्ध्वास्य॑न्तरिख्ष॒सद॑स्य॒न्तरि॑ख्षे सीदाफ्सु॒षद॑सि श्येन॒सद॑सि गृध्र॒सद॑सि सुपर्ण॒सद॑सि नाक॒सद॑सि पृथि॒व्यास्त्वा॒ द्रवि॑णे सादयाम्य॒न्तरि॑ख्षस्य त्वा॒ द्रवि॑णे सादयामि दि॒वस्त्वा॒ द्रवि॑णे सादयामि दि॒शान्त्वा॒ द्रवि॑णे सादयामि द्रविणो॒दान्त्वा॒ द्रवि॑णे सादयामि प्रा॒णम्मे॑ पाह्यपा॒नम्मे॑ पाहि व्या॒नम्मे᳚ [22]  
पा॒ह्यायु॑र्मे पाहि वि॒श्वायु॑र्मे पाहि स॒र्वायु॑र्मे पा॒ह्यग्ने॒ यत्ते॒ पर॒ꣳ॒ हृन्नाम॒ तावेहि॒ सꣳ र॑भावहै॒ पाञ्च॑जन्ये॒ष्वप्ये᳚ध्यग्ने॒ यावा॒ अया॑वा॒ एवा॒ ऊमा॒स्सब्द॒स्सग॑रस्सु॒मेकः॑ ॥   [23]   ।


### मन्त्रः
भू॒य॒स्कृद॑सि ।
#### टीका
(अथ चतुर्थकाण्डे चतुर्थप्रपाठके सप्तमोऽनुवाकः) ।
षष्ठेऽनुवाके वियोतिरादय इष्टका उक्ताः ।   अथ सप्तमे भूयस्कृदादय इष्टका उच्यन्ते ।   कल्पः—“भूयस्कृदसीति पञ्च भूयस्कृतः” इति।   पाठस्तु— भूयस्कृदसीति ।   हे इष्टके त्वं भूयो बाहुल्यं करोतीति भूयस्कृत् ।   तथाविधाऽसि ।   एवमुत्तरत्रापि योज्यम् ।   
### मन्त्रः
व॒रि॒व॒स्कृद॑सि ।
प्राच्य॑सि ।
ऊ॒र्ध्वासि॑ ।  
अ॒न्त॒रि॒ख्ष॒सद॑सि ।

अ॒न्तरि॑ख्षे सीद।   
#### टीका
वरिवा भूमेः पूच्यत्वं करोतीति वरिवस्कृत् ।   स्पष्टमन्यत् ।  

एतैर्मन्त्रैः साध्यमुपधानं विधत्ते— “देवासुरा संयत्ता आसन्कनीयाꣳसो देवा आसन्भूयाꣳ सोऽसुरास्ते देवा एता इष्टका अपश्यन्त उपादधत भूयस्कृदसीत्येव भूयाꣳ सोऽभववनस्पतिभिरोषधीमिर्वरिवस्कृदसीतीमामजयत्प्राच्यसीति प्राचीं दिशमजयन्नूर्ध्वाऽसीत्यमूमजयन्नन्तरिक्षसदस्यन्तरिक्षे सीदेत्यन्तरिक्षमजयन्ततो देवा अभवन्पराऽसुरा यस्यैता उपधीयन्ते भूयानेव भवत्यभीमाल्ँ लोकाञ्जयति भवत्यात्मना पराऽस्य भ्रातृब्या भवति” (सं. का. ५ प्र. ३ अ. ११) इति।  
देवाश्चासुराश्च यदा युद्धायोद्युक्तास्तदा देवाः पुरुषसंख्यया द्रव्यसंपत्त्या चाल्पा भूत्वा तत्परिहारायैता इष्टका दृष्ट्वा ता उपधाय प्रथममन्त्रेण वनस्पत्यो षधिद्रव्यसंपत्त्या तदुपलक्षितपुरुषसंपत्त्या चातिबहुला अभवन् ।   उपरितनैर्मन्त्रैर्भूम्यादिजयं प्राप्ताः ।   ततो देवा विजयिनोऽभवन्नसुराश्च पराभूताः ।   यजमानोऽप्येतासामुपधानेन तथा भवति ।  
### मन्त्रः
अ॒फ्सु॒षद॑सि ।
#### टीका
कल्पः“अप्सुषदसीति पञ्चाग्निरूपाणि” इति ।   पाठस्तु—  २०८२ अप्सुषदसीदि ।   योऽग्निरमप्सु सीदति हे इष्टके तद्रूपा त्वमसि ।   आरुण केतुकचयने जानुदघ्नीमुत्तरवेदिमद्भिः पुरयित्वा तास्वग्निश्चीयते ।  
### मन्त्रः
श्ये॒न॒सद॑सि ।  
गृ॒ध्र॒सद॑सि ।  
सु॒प॒र्णसद॑सि ।
#### टीका
श्येनगृघ्रसुपर्णाः पक्षिविशेषाः ।   तत्तदाकारेण स्थितोऽग्निः श्येनसदादिशब्दैरुच्यते ।  
### मन्त्रः
ना॒क॒सद॑सि ।
#### टीका
नाके स्वर्गे वर्तमानोऽग्निर्नाकसत् ।   तदग्निरूपेष्टके त्वमसीति योज्यम् ।  
मन्त्रेष्वप्सुषदादिपदानामग्याकारा वाचि त्वं दर्शयति—
“अप्सषदसि श्येनसदसीत्याहेतद्वा अग्ने रूषꣳ रूपेणैवाग्निमव रुन्धे” (सं. का. ५ प्र. ३ अ. ११) इति।  
अग्न्याकारवाचिनां पदानां पाठेन योग्यरूपेण युक्तमग्निमेव प्राप्नोति ।   अग्नि रूपवाचिभिर्मन्त्रैरुपधेयत्वादिष्टका अप्यग्निरूपाणीत्येवोच्यन्ते ।  
### मन्त्रः
पृ॒थि॒व्यास्त्वा॒ द्रवि॑णे सादयामि ।

अ॒न्तरि॑ख्षस्य त्वा॒ द्रवि॑णे सादयामि ।  
दि॒वस्त्वा॒ द्रवि॑णे सादयामि ।  
दि॒शान्त्वा॒ द्रवि॑णे सादयामि ।  
द्र॒वि॒णो॒दान्त्वा॒ द्रवि॑णे सादयामि ।  
#### टीका
कल्पः—“पृथिव्यास्त्वा द्रविणे सादयामीति पञ्च द्रविणोदाः “इति ।  
पाठस्तु— पृथिव्यास्त्वेति ।   पृथिव्याः संवन्धि यद्द्रविणं धनं तस्मिन्द्रविणे त्वां  सादयामि ।   
मन्त्राणां तात्पर्यं दर्शयति— “पृथिव्यास्त्वा द्रविणे सादयामीत्याहेमानेवैताभिर्लोकान्द्रविणावतः कुरुते” (सं. का. ५ प्र. ३ अ. ११) इति।  
एताभिरेतन्मन्त्रसाध्याभिर्द्रविणोदाख्याभिः ।   द्रविणोदाशब्दयुक्तेर्मन्त्रैरुपधेय त्वाद्द्रविणोदा इत्यासां नाम ।  
### मन्त्रः
प्रा॒णम्मे॑ पा॒हि  ।  
अ॒पा॒नम्मे॑ पा॒हि ।  
व्या॒नम्मे᳚ पा॒हि  ।  

आयु॑र्मे पा॒हि ।  
वि॒श्वायु॑र्मे पा॒हि ।  
स॒र्वायु॑र्मे पा॒हि ।
#### टीका
कल्पः—“प्राणं मे पाहीति षडायुष्याः” इति ।   पाठस्तु— प्राणं मे पाहीति ।   हे इष्टके मदीयां प्राणवृत्तिं पालय ।   एवं सर्वत्र स्वाकीयायुषः साकल्यं विश्वशद्वेनोच्यते ।   स्वसंबन्धिपुत्राद्यायुत्यं सर्वशद्वेनोच्यते ।    एतर्मन्त्रैः साध्यमुपधानं विधत्ते— “आयुष्या उप दधात्यायुरेवास्मिन्दधाति” (सं. का. ५ प्र. ३ अ. ११) इति।  
आयुःशब्दोपेतैर्मन्त्रैरुपधेयत्वादेता इष्टका आयुष्याः ।  

### मन्त्रः
अग्ने॒ यत्ते॒ पर॒ꣳ॒ हृन्नाम॒ तावेहि॒ सꣳ र॑भावहै ।  

#### टीका
कल्पः—“अग्ने यत्ते परꣳ हृन्नामात्यग्नेर्हृदयम्” इति ।   पाठस्तु–  २०८३ अग्ने यत्ते परमिति ।   हेऽग्ने हृदिति यत्ते परमुत्कृष्टं नामानिष्टं पापं हरतीति  हतेन नाम्ना युक्तस्त्वमेहि मत्समपिमागच्छ ।   तौ त्वं चाहं चेत्युभावावां संरभावहै संगतौ कुर्वः ।   पञ्चजनशब्दः संज्ञायां समस्तत्वादत्र चितिपञ्चकमाचष्टे ।   हेऽग्ने त्वं पाञ्चजन्येष्वपि पञ्चचितिसंबन्धिषु सर्वेष्वपि स्थानेष्वेध्यवस्थितो भव ।  
मन्त्रस्य प्रथमपादे हृच्छस्य तात्पर्यं दर्शयति— “अग्ने यत्ते परꣳ हृन्नामेत्याहैतद्वा अग्नेः प्रियं घाम प्रियमेवास्य धामोषाऽऽप्नोति” [सं. का. ५ प्र. ३ अ. ११] इति।  
हच्छब्दवाच्यं पापहारि स्वरूपं तत्तदेवाग्नेः प्रियं स्थानम् ।  
मध्यभागे सꣳ रभावहा इत्यस्य तात्पर्यं दर्शयति— “तावेहि सꣳ रभावहा इत्याह व्येवैनेव परि धत्ते” (सं. का. ५ प्र. ३ अ. ११) इति।  
सहानुष्ठानप्रार्थने सत्य[ त्ये ]नेनाग्निना स्वस्य परिधानं प्रावरणं विशेषेण कृतं भवति ।  
### मन्त्रः
पाञ्च॑जन्ये॒ष्वप्ये᳚ध्यग्ने ।
#### टीका
तृतीयभागे पाञ्चजन्यशब्दार्थं दर्शयति— “पाञ्चजन्येष्वप्येध्यग्न इत्याहैष वा अग्निः पाञ्चजन्वो यः पञ्चचितीकस्तस्मादेवमाह” [सं. का. ५ प्र. ३ अ. ११] इति।  
## संयुक्तमन्त्रः

यावा॒ अया॑वा॒ एवा॒ ऊमा॒स्सब्द॒स्सग॑रस्सु॒मेकः॑ ॥  
### मन्त्रः
यावाः᳚ +++( असि)+++ ।  
अया॑वाः  +++( असि)+++ ।   
एवाः᳚ +++( असि)+++ ।  
ऊमाः᳚ +++( असि)+++ ।  
सब्दः॑ +++( असि)+++ ।  
सग॑रः +++( असि)+++ ।  
सु॒मेकः॑ +++( असि)+++ ।  
#### टीका
कल्पः—“यावा अयावा इति सप्तर्तव्याः” इति।   पाठस्तु– यावा अयावा इति ।   यावाद्याः षट् शब्दा वसन्ताद्यृतुवाचिनः ।   सुमेकशब्दः संवत्सरवाची ।   हे इष्टके त्वं तद्रूपाऽसीति योज्यम् ।   एतन्मन्त्रसाध्यमुपधानं विधत्ते— “ऋतव्या उप दधात्येतद्वा ऋतूनां प्रियं धाम यदृतव्या ऋतूनामेव प्रियं धामाव रुन्धे सुमेक इत्याह संवत्सरो वै सुमेकः संवत्सरस्यैव प्रियं धामोषाऽऽप्योति” [सं. का. ५ प्र. ३ अ. ११] इति।  
एतद्यावादिशब्दानामृतृसंबन्धित्वात्तैरुपधेया इष्टका अप्यृतव्या इत्युच्यन्ते ।    
अत्र विनियोगसंग्रहः—  
भूयो भूयस्कृतः पञ्च पञ्चाप्स्वित्यग्निरूपकाः ।  
पृथि पञ्च द्रविणोदाः प्राणमायुष्यकास्तु षट् ॥    
२०८४ अग्नेऽग्नेर्हृदयं प्रोक्तं यावाः सप्त ऋतव्यकाः ।  
अनुवाके सप्तमेऽस्मिन्नेकोनत्रिंशदीरिताः ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठकेऽ सप्तमोऽनुवाकः ॥     ७ ॥    

## चतुर्थकाण्डे चतुर्थप्रपाठकेऽष्टमोऽनुवाकः
## अनुवाकः ८ इन्द्रतन्वाख्येष्टकोपधानम्

अग्निर्ऋषिः
### संयुक्तमन्त्रः
अ॒ग्निना॑ विश्वा॒षाट्थ्सूर्ये॑ण स्व॒राट्क्रत्वा॒ शची॒पति॑र्ऋष॒भेण॒ त्वष्टा॑ य॒ज्ञेन॑ म॒घवा॒न्दख्षि॑णया सुव॒र्गो म॒न्युना॑ वृत्र॒हा सौहा᳚र्द्येन तनू॒धा अन्ने॑न॒ गय॑ᳶ पृथि॒व्यास॑नोदृ॒ग्भिर॑न्ना॒दो व॑षट्का॒रेण॒र्द्धस्साम्ना॑ तनू॒पा वि॒राजा॒ ज्योति॑ष्मा॒न्ब्रह्म॑णा सोम॒पा गोभि॑र्य॒ज्ञन्दा॑धार ख्ष॒त्रेण॑ मनु॒ष्या॑नश्वे॑न च॒ रथे॑न च व॒ज्र्यृ॑तुभि॑ᳶ प्र॒भुस्स॑व्ँवथ्स॒रेण॑ परि॒भूस्तप॒साना॑धृष्ट॒स्सूर्य॒स्सन्त॒नूभिः॑ ॥   [24]  
(अथ चतुर्थकाण्डे चतुर्थप्रपाठके अष्टमोऽनुवाकः )।  
### मन्त्रः
अ॒ग्निना॑ विश्वा॒षाट्  +++( त्वमसि)+++।  
#### टीका
सप्तमेऽनुवाके भूयस्कृदाद्या इष्टका उक्ताः ।   अथाष्टम इन्द्रतन्वाख्या इष्टका उच्यन्ते ।   कल्पः—“अग्निना विश्वाषाडिति द्वाविंशतिमिन्द्रतनूः” इति।  
२०८५ पाठस्तु— अग्निना विश्वाषाडिति ।   विश्वं सहते तत्पालनप्रयासमङ्गी करोतिति विश्वाषाट् ।   अग्निना सह विश्वापाष्ठ्य इन्द्रो हे इष्टके तद्रूपा त्वमसि ।   एवं सर्वत्र योज्यम् ।  
### मन्त्रः

सूर्ये॑ण स्व॒राट्  +++( त्वमसि)+++।
#### टीका
सूर्येण सह स्वतो राजत इति स्वराडिन्द्रः ।  
### मन्त्रः
क्रत्वा॒ शची॒पतिः॑ +++( त्वमसि)+++।

#### टीका
क्रत्वा ज्योतिष्ठोमादिप्रौढकर्मणा सहितः शच्या देव्याः पतिरिन्द्रः ।   
### मन्त्रः
ऋ॒ष॒भेण॒ त्वष्टा᳚ +++( त्वमसि)+++।

#### टीका
ऋषभेण वर्षित्रा धर्मेण वर्षित्रा धर्मेण सह त्वष्टा रूपकृदिन्द्रः।  
### मन्त्रः

य॒ज्ञेन॑ म॒घवान्॑ +++( त्वमसि)+++।
#### टीका
यज्ञेनाल्पेन पाकयज्ञेन सहितो मघवानन्नवानिन्द्रः ।   
### मन्त्रः
दख्षि॑णया सुव॒र्गः +++( त्वमसि)+++।  

#### टीका
दक्षिणया गावदिरूपया सुवर्गः स्वर्गलोकात्मक इन्द्रः ।
### मन्त्रः

म॒न्युना॑ वृत्र॒हा +++( त्वमसि)+++। ।

#### टीका
मन्युना क्रोधेन सह वृत्रहा शत्रुघातीन्द्रः ।  
### मन्त्रः

सौहा᳚र्द्येन तनू॒धाः +++( त्वमसि)+++।
#### टीका
सुहृदो भावः सौहार्द्यं स्नेहातिशयस्तेन सहितस्तनूवाः शरीरधारीन्द्रः ।   
### मन्त्रः
अन्ने॑न॒ गयः॑ +++( त्वमसि)+++।
#### टीका
अन्नेन सहितो गयो गृहविशेषरूप इन्द्रः।  
### मन्त्रः
पृ॒थि॒व्याऽस॑नोत् +++( त्वमसि)+++।
#### टीका
पृथिव्या सहासनोद्द्रव्यादिदानं कृतवानिन्द्रः ।  
### मन्त्रः
ऋ॒ग्भिर॑न्ना॒दः+++( त्वमसि)+++।

#### टीका
ऋग्भिर्मन्त्रविशेषैः सहितोऽन्नादो हविर्लक्षणस्यान्नस्य भोक्तेनद्रः ।  
### मन्त्रः
व॒ष॒ट्का॒रेण॒र्धः +++( त्वमसि)+++।

#### टीका
वषट्कारेण हविष्प्रदानेन हेतुना सह ऋद्धः समृद्ध इन्द्रः ।  
### मन्त्रः
साम्ना॑  तनू॒पाः+++( त्वमसि)+++।

#### टीका
साम्ना गीयमानेन मन्त्रेण सह तनूपाः शरीरपालक इन्द्रः ।   
### मन्त्रः
वि॒राजा॒ ज्योति॑ष्मान् +++( त्वमसि)+++।

#### टीका
विराजा दशाक्षरच्छन्दसा सह ज्योतिष्मान्प्रकाशवानिन्द्रः ।  
### मन्त्रः
ब्रह्म॑णा सोम॒पाः +++( त्वमसि)+++।
#### टीका
ब्रह्मणा मुख्येन क्रत्विजा मन्त्रेण वा सह सोमपाः सोमपानस्य कर्तेन्द्रः ।  
### मन्त्रः

गोभि॑र् य॒ज्ञन्दा॑धार +++( त्वमसि)+++।   
ख्ष॒त्रेण॑ मनु॒ष्या॑न् {दधार} ।

#### टीका
गोभिर्दक्षिणारूपाभिः सह यज्ञं दाधार यज्ञधारक इन्द्रः ।   
### मन्त्रः
अश्वे॑न च॒ रथे॑न च व॒ज्री  +++( त्वमसि)+++।
#### टीका
योऽयमश्वो यश्च रथस्ताभ्यामुप्राभ्यां सह वज्री वज्रयुक्त इन्द्रः ।
### मन्त्रः
ऋ॒तुभि॑ᳶ प्र॒भुः +++( त्वमसि)+++।
#### टीका
ऋतुभिर्वसन्तादिभिः सह प्रभुः फलदानसमर्थ इन्द्रः ।   
### मन्त्रः
स॒व्ँव॒थ्स॒रेण॑ परि॒भूः +++( त्वमसि)+++।

#### टीका
संवत्सरेण कालरूपेण सह परिभूः परितो व्याप्तवानिन्द्रः ।  
### मन्त्रः
तप॒साऽना॑धृष्टः  +++( त्वमसि)+++।

#### टीका
तपसाऽशनवर्जनधनदानादिरूपेणानाधृष्टः केनाप्यतिरस्कृत इन्द्रः ।  
### मन्त्रः
सूर्य॒स्सन्त॒नूभिः॑+++( त्वमसि)+++ ॥   [24]  

#### टीका
तनूभिर्द्वादशमूर्तिभिः सह सूर्यः सन्सूर्यरूपो भूत्वेन्द्रो वर्तते ।   हे इष्टके तद्रूपा त्वमसि ।   

एतैर्मन्त्रैः साध्यमुपधानं विधत्ते– “देवासुराः संयत्ता आसन्ते न व्यजयन्त स एता इन्द्रस्तनूरपश्यत्ता उपाधत्त ताभिर्वै स तनुवामेन्द्रियं वीर्यमात्मन्नधत्त ततो देवा अभवन्पराऽसुरा यदिन्द्रतनूरुपदधाति तनुवमेव ताभिरिन्द्रियं वीर्यं यजमान आत्मन्धत्तेऽथो सेन्द्रमेवाग्निꣳ सतनुं चिनुते भवत्यात्मना पराऽश्य भ्रातृव्यो भवति” (सं. का. ५ प्र. ४ अ. १) इति।  
२०८६ देवानामसुराणां च संग्रामे प्राप्तो दुर्बला देवा विजयं न प्राप्ताः।   तदानीं विजयाय स इन्द्र एतास्तनूनामिका इष्टका दृष्ट्वा तदुपधानेन शरीरपुष्टिमिन्द्रिय पाटवं च धृतवान् ।   ततो देवानां जयोऽसुराणां पराभवश्चाऽऽसीत् ।   ततो यजमानोऽपीन्द्रतनूनामुपधानेन तथाविधो भवति ।   विश्वाषाडित्यादिशब्दा इन्द्रतनूविशेषवाचकाः ।   तद्युक्तेर्मन्त्रैरुपधेया इष्टका इन्द्रतनवः ।  
अत्र विनियोगसंग्रहः अग्नीन्द्रतनुनामानो द्वाविंशतिरितीरिताः ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठकेऽष्टमोऽनुवाकः ॥  ८॥    

## चतुर्थकाण्डे चतुर्थप्रपाठके नवमोऽनुवाकः
## अनुवाकः ९   यज्ञतन्वाख्येष्टकोपधानम्

अग्निर्ऋषिः

### संयुक्तमन्त्रः
प्र॒जाप॑ति॒र्मन॒सान्धोऽच्छे॑तो धा॒ता दी॒ख्षायाꣳ॑ सवि॒ता भृ॒त्याम्पू॒षा सो॑म॒क्रय॑ण्या॒व्ँवरु॑ण॒ उप॑न॒द्धोऽसु॑रᳵ क्री॒यमा॑णो मि॒त्रᳵ क्री॒तश्शि॑पिवि॒ष्ट आसा॑दितो न॒रन्धि॑षᳶ प्रो॒ह्यमा॒णोऽधि॑पति॒राग॑तᳶ प्र॒जाप॑तिᳶ प्रणी॒यमा॑नो॒ऽग्निराग्नी᳚ध्रे॒ बृह॒स्पति॒राग्नी᳚ध्रात्प्रणी॒यमा॑न॒ इन्द्रो॑ हवि॒र्धानेऽदि॑ति॒रासा॑दितो॒ विष्णु॑रुपावह्रि॒यमा॒णोऽथ॒र्वोपो᳚त्तो य॒मो॑ऽभिषु॑तोऽपूत॒पा आ॑धू॒यमा॑नो वा॒युᳶ पू॒यमा॑नो मि॒त्रः ख्षी॑र॒श्रीर्म॒न्थी स॑क्तु॒श्रीर्वै᳚श्वदे॒व उन्नी॑तो रुद्र॒ आहु॑तो वा॒युरावृ॑त्तो नृ॒चख्षा॒ᳶ प्रति॑ख्यातो भ॒ख्ष आग॑तᳶ पितृ॒णान्ना॑राश॒ꣳ॒सोऽसु॒रात्त॒स्सिन्धु॑रवभृ॒थम॑वप्र॒यन्थ्स॑मु॒द्रोऽव॑गतस्सलि॒लᳶ प्रप्लु॑तस्सुव॑रु॒दृच॑ङ्ग॒तः ॥   [25]  

### मन्त्रः
प्र॒जाप॑ति॒र्मन॒सान्धोऽच्छे॑तः ।
#### टीका
(अथ चतुर्थकाण्डे चतुर्थप्रपाठके नवमोऽनवमोऽनुवाकः )।    
अष्टमेऽनुवाक इन्द्रतन्वाख्या इष्टका उक्ताः ।   अथ नवमे यज्ञतन्वाख्या इष्टका उच्यन्ते ।   कल्पः—“प्रजापतिर्मनसाऽन्धोऽच्छेत इति त्रयस्त्रिंशतं यज्ञतनू” इति।   पाठस्तु— प्रजापतिरिति ।   अत्र संकल्पमारभ्य समाप्तिपर्यन्तं ये सोमयागास्ते यज्ञ पुरुषस्य तनुविशेषाः।   तद्रूपत्वमिष्टकानामुच्यते ।   यो यजमानोऽस्त्यसौ मनसाऽन्धोऽन्नं तेन तद्धेतुर्यज्ञ उपलक्ष्यते ।   यज्ञमच्छेतः प्राप्तुं गतः ।   मनसा यज्ञं करिष्यामीति संकल्पितवानित्यर्थः ।   सोऽयं संकल्पदशामापन्नो यज्ञस्य विग्रहः प्रजापतिनामकः ।   हे इष्टके तद्रूपा त्वमसि ।  
### मन्त्रः
धा॒ता दी॒ख्षाया᳚म् +++(असि)+++ ।  
#### टीका
दीक्षायां यो विग्रहो यज्ञसंबन्धी सधाता धातुसदृशमूर्तिः ।   हे इष्टके तद्रूपा त्वमसि ।   एवं सर्वत्र योज्यम् ।   

### मन्त्रः
सवि॒ता भृ॒त्याम् +++(असि)+++ ।  
#### टीका
भृतिर्यज्ञ भिक्षा तस्यां सवितृसमानमूर्तिर्यज्ञतनुः ।   
### मन्त्रः
पू॒षा सो॑म॒क्रय॑ण्याम्+++(असि)+++ ।  
#### टीका
सोमक्रयण्येकहायनी गौस्तस्यां पूषसमानो यज्ञविग्रहः ।   
### मन्त्रः
वरु॑ण॒ उप॑न॒द्धः+++(असि)+++ ।  
#### टीका
उपनद्धो वस्त्रेण बद्धो चः सोमः स वरुणसमानशरीरो यज्ञपुरुषः ।   
### मन्त्रः
असु॑रᳵ क्री॒यमा॑णः+++(असि)+++ ।  
#### टीका
क्रीयामाणो यः सोऽयमसुर इन्द्रसमानविग्रहः, शत्रू नस्यति क्षिप तीत्यसुरः असून्प्राणान्राति ददातीति वाऽसुरः ।  
### मन्त्रः
मि॒त्रᳵ क्री॒तः +++(असि)+++ ।  
#### टीका
यः क्रीतः सोमः सोऽयं  मित्रसमानविग्रहो यज्ञः ।   
### मन्त्रः

शि॑पिवि॒ष्ट आसा॑दितः+++(असि)+++ ।  
#### टीका
आसादितो यजमानस्योरौ यः स्थापितः सोमं सोऽयं शिपिविष्टो विष्णुसमानविग्रहो यज्ञः ।   
### मन्त्रः
न॒रन्धि॑षᳶ प्रो॒ह्यमा॑णः +++(असि)+++ ।  
#### टीका
प्रोह्यमाणः शकटेन प्राग्वंशं प्रति नीयमानो यः सोमः  सोऽयं नरंधिषोऽग्निसमासविग्रहो यज्ञः, नरैर्यजमानैर्धीयत आधीयत इति नरंविषोऽग्निः ।   
### मन्त्रः
अधि॑पति॒राग॑तः+++(असि)+++ ।  
#### टीका
आगतः प्राग्वंश आसन्दीं प्रति समागतो यः सोगः सोऽयमधिपतिरसिकं पालको य आहवनीयस्तत्समानविग्रहः ।
### मन्त्रः
प्र॒जाप॑तिᳶ प्रणी॒यमा॑नः+++(असि)+++ ।  
#### टीका
प्रणीयमानः प्राग्वंशादाग्राघ्रिं प्रति नियमानो यः सोमः सोऽयं प्रजापतिसमानविग्रहः ।  
### मन्त्रः
अग्निराग्नी᳚ध्रे +++(असि)+++ ।  
#### टीका
आग्नीघ्रेऽवस्थितो य   २०८८ सोमः सोऽयमग्निसमानविग्रहः ।  
### मन्त्रः
बृह॒स्पति॒राग्नी᳚ध्रात्प्रणी॒यमा॑नः+++(असि)+++ ।  
#### टीका
आग्नीघ्राद्वीवर्धानं प्रति नीयमानो यः सोमः स बृहस्पतिसमानविग्रहः ।   
### मन्त्रः

इन्द्रो॑  हवि॒र्धाने᳚ +++(असि)+++ ।  
#### टीका
हविर्धाने प्रविष्ट इन्द्रसमानविग्रहः ।   
### मन्त्रः
अदि॑ति॒रासा॑दितः+++(असि)+++ ।  
#### टीका
आसादित आसन्द्यां स्थापितः सोमोऽदितिसमानविग्रहः ।   
### मन्त्रः

विष्णु॑रुपावह्रि॒यमा॑णः +++(असि)+++ ।  
#### टीका
उपावह्रियमाणः शकटादधिषवणफलकस्थ ग्रावस्ववरोप्यमाणः सोमो विष्णुसमानविग्रहः ।   
### मन्त्रः
अथ॒र्वोपो᳚त्तः+++(असि)+++ ।  
#### टीका
उपोत्तो वसतीवरीभिरद्भिः क्लेदितः सोमोऽथर्वाऽथर्वऋषिसमानविग्रहः ।   
### मन्त्रः
य॒मो॑ऽभिषु॑तः+++(असि)+++ ।  
#### टीका
अभिषुतश्चूर्णितः सोमो यमसमान विग्रहः ।   
### मन्त्रः
अ॒पू॒त॒पा आ॑धू॒यमा॑नः +++(असि)+++ ।
#### टीका
आधयमानोऽदाभ्यग्रहे सोमांसुभिश्चाल्यमानोऽपूतं मूत्राद्युपहतं देशंपाति शोषयति विशेषेण सुद्धं करोतीत्यपूतपा आदित्यः ।
### मन्त्रः
वा॒युᳶ पू॒यमा॑नः+++(असि)+++ ।  
#### टीका   
पूयमानो दशापवित्रेण शोध्यगानः सोमा वायुर्वायुसमानविग्रहः ।   
### मन्त्रः
मि॒त्रः ख्षी॑र॒श्रीः+++(असि)+++ ।  
#### टीका
क्षीरश्रीर्मैत्रावरुणग्रहे पयसा मिश्रितः सोमो मित्रसमानविग्रहः ।  
### मन्त्रः
म॒न्थी स॑क्तु॒श्रीः+++(असि)+++ ।  
#### टीका
सक्तुश्चीर्मन्थिग्रहे सक्तुभिर्श्रितः सोमो मन्थी मन्थिग्रहदेवतारूपेन्द्रसमानविग्रहः ।  
### मन्त्रः
वै॒श्व॒दे॒व उन्नी॑तः +++(असि)+++ ।  
#### टीका
उन्नीतश्चमसेषु पूरितः सोमो वैश्वदेवो विश्वै र्देवैः समानविग्रहः ।  ।   
### मन्त्रः
रुद्र॒ आहु॑तः+++(असि)+++ ।  
#### टीका
आहुतो वह्नौ प्रक्षिप्तः सोनो रुद्रसमानविग्रहः य़

### मन्त्रः
वा॒युरावृ॑त्तः+++(असि)+++ ।  
#### टीका
आवृत्तो भक्षार्थं सदस्यानेतुं प्रतिनिवृत्तः सोमो वायुसमानाविग्रहः ।  
### मन्त्रः
नृ॒चख्षा॒ᳶ प्रति॑ख्यातः+++(असि)+++ ।
#### टीका
प्रतिख्यातो भक्षार्थमेवेक्षितः सोमो नृचक्षा मनुष्यदृष्टिसमानविग्रहः

### मन्त्रः
भ॒ख्ष आग॑तः+++(असि)+++ ।  
#### टीका

आगत आस्ये प्रवेशितः सोमो भक्षो वैश्वानरसमानविग्रहः ।  भक्षयतीति व्युत्पत्त्या भक्षशब्दस्तद्वाची ।
### मन्त्रः
पितृ॒णान्ना॑राश॒ꣳ॒सः+++(असि)+++ ।  
#### टीका

नारशंसो भक्षितशेषः सन्पुनर्वसतीवरीभिराप्यायितः सोम पितृसमानविग्रहः ।  
### मन्त्रः
असु॒रात्तः॑ +++(असि)+++ ।  
#### टीका
आत्तोऽवभृथगमनार्थं स्वीकृतः सोमोऽसुः प्राणदेवतासमानविग्रहः ।  
### मन्त्रः
सिन्धु॑रवभृ॒थम् +++(असि)+++ ।  
अ॒व॒ प्र॒यन्थ्स॑मु॒द्रः +++(असि)+++ ।  
#### टीका
अवभृथमवप्रयन्नवभृथर्मार्थं मार्गे गच्छन्सोमः सिन्धुर्नदीदेवतासमानविग्रहः ।   
### मन्त्रः
अव॑गतस्सलि॒लः +++(असि)+++   ।  
#### टीका

अवगतोऽवभृथप्रदेशं प्राप्तः सोमः समुद्रदेवतासमानविग्रहः ।  
### मन्त्रः
प्रप्लु॑त॒स्सुवः॑  +++(असि)+++ ।  
#### टीका
प्रप्लुतो जले प्रक्षिप्तः सोमो जलदेवतासमानविग्रहः ।   
### मन्त्रः
उ॒दृच॑ङ्ग॒तः +++(असि)+++ ।  
#### टीका
उदृचमुत्तमामृचं समाप्तिरूपं गतः सोमो स्वर्गनिवासिदेवतासमानविग्रहः ।  

एतैर्मन्तरै साध्यमुपधानं विधत्ते–
“यज्ञो देवेभ्योऽपाक्रामत्तमवरुधं नाशक्नुवन्त एता यज्ञतनूरपश्यन्ता उपादधत ताभिर्वै ते यज्ञमवारुन्धत यद्यज्ञतनूरुपदधाति यज्ञमेव ताभिर्यजमानोऽव रुन्धे” (सं. का. ५ प्र. ४ अ. ११) इति।  
केनापि निमित्तेन देवेभ्योऽपरक्तो यज्ञऽन्यत्रागच्छत् ।   तं यज्ञं देवा अवरोद्धुं नाशक्नुवन् ।   तदवरोधोपायत्वेन यज्ञतन्वाख्या इष्टका दृष्ट्वा ता उपधाय   २०८९ यज्ञमेवारुन्धत ।   ततो यजमानोऽपि यज्ञतनूभिर्यज्ञं प्राप्नोति ।   यज्ञतनुप्रतिपादकशब्दयुक्तैर्मन्त्रैरुपधेया इष्टका यज्ञतनवः ।   
इष्टकासंख्यां विधत्ते— “त्रयस्त्रिꣳ शतमुप दधाति त्रयस्त्रिꣳ शब्दै देवता देवता एवाव रुन्धेऽथो सात्मानमेवाग्निꣳ सतनुं चिनुते” (सं. का. ५ प्र. ४ अ. १) इति।  
हविर्भाजां देवतानामियं संख्या त्रिꣳत्त्रयश्चेमन्त्रे समाम्नाता अतः संख्याया तावतीर्देवताः प्राप्नोति ।   अपि च तनूपधानेन सशरीरमेवाग्निं चितवा न्भवति ।   एतद्वेदनं प्रशंसति— “सात्माऽमुष्मिलोँके भवति य एवं वेद” (सं. का. ५ प्र. ४ अ. १) इति।   यदुक्तं सूत्रकारेण– “ज्योतिष्मतीं त्वा सादयामीति द्वादश ज्योतिष्मतीः” इति ।   तदिदं विधत्ते— “ज्योतिष्मतीरुप दधाति ज्योतिरेवास्मिन्दधात्येताभिर्वा अग्निश्वितो ज्वलति ताभिरेवनꣳ समिन्ध उभयोरस्मै लोकयोर्ज्योतिर्भवति” (सं. का. ५ प्र. ४ अ. १) इति।  
ज्योतिष्मतीशब्दयुक्तैर्मन्त्रैरुपधेया इष्टका ज्योतिष्मत्यः ।   ते च मन्त्रा अरण्यकाण्डे समाम्नाताः ।   तदुपधानेन ज्योतिः स्थापयति ।   किंचैताभिश्चितोऽग्निः प्रज्वलति ।   अतस्ताभिरेवैनमग्निं दीपतवान्भवति ।   ततोऽस्मै यजमानयोभयोर्लोकयोर्ज्योतिः संपद्यते।   अत्र विनियोगसंग्रहः—   
प्रजेति यज्ञतनवस्त्रयस्त्रिंशत्समीरिताः ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके नवमोऽनुवाकः ॥     ९ ॥    

## चतुर्थकाण्डे चतुर्थप्रपाठके दशमोऽनुवाकः
## अनुवाकः १० नक्षत्रेष्टकोपधानम्

अग्निर्ऋषिः

### संयुक्तमन्त्रः

कृत्ति॑का॒ नख्ष॑त्रम॒ग्निर्दे॒वता॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒र्चे त्वा॑रु॒चे त्वा᳚ द्यु॒ते त्वा॑ भा॒से त्वा॒ज्योति॑षे त्वा रोहि॒णी नख्ष॑त्रम्प्र॒जाप॑तिर्दे॒वता॑ मृगशी॒र्षन्नख्ष॑त्र॒ꣳ॒ सोमो॑ दे॒वता॒र्द्रा नख्ष॑त्रꣳरु॒द्रो दे॒वता॒ पुन॑र्वसू॒ नख्ष॑त्र॒मदि॑तिर्दे॒वता॑ ति॒ष्यो॑ नख्ष॑त्र॒म्बृह॒स्पति॑र्दे॒वता᳚श्रे॒षा नख्ष॑त्रꣳ स॒र्पा दे॒वता॑ म॒घा नख्ष॑त्रम्पि॒तरो॑ दे॒वता॒ फल्गु॑नी॒ नख्ष॑त्रम् [26]  अ॒र्य॒मा दे॒वता॒ फल्गु॑नी॒ नख्ष॑त्र॒म्भगो॑ दे॒वता॒ हस्तो॒ नख्ष॑त्रꣳ सवि॒ता दे॒वता॑ चि॒त्रा नख्ष॑त्र॒मिन्द्रो॑ दे॒वता᳚ स्वा॒ती नख्ष॑त्रव्ँवा॒युर्दे॒वता॒ विशा॑खे॒ नख्ष॑त्रमिन्द्रा॒ग्नी दे॒वता॑ऽनूरा॒धा नख्ष॑त्रम्मि॒त्रो दे॒वता॑ रोहि॒णी नख्ष॑त्र॒मिन्द्रो॑ दे॒वता॑ वि॒चृतौ॒ नख्ष॑त्रम्पि॒तरो॑ दे॒वता॑षा॒ढा नख्ष॑त्र॒मापो॑ दे॒वता॑षा॒ढा नख्ष॑त्र॒व्ँविश्वे॑ दे॒वा दे॒वता᳚ श्रो॒णा नख्ष॑त्त्र॒व्ँविष्णु॑र्दे॒वता॒ श्रवि॑ष्ठा॒ नख्ष॑त्र॒व्ँवस॑वः [27]  दे॒वता॑ श॒तभि॑ष॒ङ्नख्ष॑त्र॒मिन्द्रो॑ दे॒वता᳚ प्रोष्ठप॒दा नख्ष॑त्रम॒ज एक॑पाद्दे॒वता᳚ प्रोष्ठप॒दा नख्ष॑त्र॒महि॑र्बु॒ध्नियो॑ दे॒वता॑ रे॒वती॒ नख्ष॑त्रम्पू॒षा दे॒वता᳚श्व॒युजौ॒ नख्ष॑त्रम॒श्विनौ॑ दे॒वता॑प॒भर॑णी॒र्नख्ष॑त्रय्ँय॒मो दे॒वता॑ पू॒र्णा प॒श्चाद्यत्ते॑ दे॒वा अद॑धुः ॥   [28]  

### मन्त्रः
कृत्ति॑का॒ नख्ष॑त्रम् ,
अ॒ग्निर्दे॒वता॑ अ॒ग्ने रुच॑स्स्थ प्र॒जाप॑तेर् +++(रुच॑स्स्थ)+++, धा॒तुस् +++(रुच॑स्स्थ)+++ सोम॑स्य +++(रुच॑स्स्थ)+++
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।
#### टीका
(अथ चतुर्थकाण्डे चतुर्थप्रपाठके दशमोऽनुवाकः)।  

नवमेऽनुवाके यज्ञतन्वाख्या इष्टका उक्ताः ।   अथ दशमे नक्षत्रेष्टका उच्यन्त।  
कल्पः “पूर्णा पश्चादिति पौर्णमासीं पुरस्तादुपधाय कृत्तिका नक्षत्रमिति नक्षत्रेष्टकाः पुरस्तात्प्रतीचीरसंस्पृष्टाः पूर्वं पूर्वामुपधायापरामपरामा विशाखाम्यां दक्षिणेन स्वयमातृण्णां रीतिं प्रतिपादयति, यत्ते देवा अदधुरित्यमावास्यां पश्चादुपधायावशिष्टनां पूर्वां पूर्वामाऽपभरणीभ्य उत्तरेण स्वयमातृण्णां रीतिं प्रतिपादयति, पौर्णमासीमन्तत ऋचे त्वा रुचे सर्वासु नक्षत्रेष्टकास्वनुषजति” इति।  
येयं स्वयमातृण्णेष्टका तस्याः पूर्वस्यां(र्वां )दिशमारभ्य प्रदक्षिणावृत्त्येष्टका उपदध्यात् ।   तत्र येष्टका पौर्णमास्याख्या पूर्वस्यां दिश्युपधेया तां सर्वासामन्तत उपदध्यात् ।   
तत्र प्रथममन्त्रपाठस्तु— 		कृत्तिका नक्षत्रमिति ।   अम्बा दुला नितत्निरित्यादिका ज्योतिरूपा या देवता दिव्या भासान्ते ताः कृत्तिकाः ।   तासां समुदायरूषमेकं नक्षत्रं, तस्य च नक्षत्रस्याग्निर्देवता स्वामित्वेन वर्तते ।   
हे कृत्तिका यूयमग्ने, प्रजापतेर्धातुः सोमस्य च संबन्धिन्यो रुचो दीप्तयः स्थ ।   प्रजापतेर्धातुश्च पालकत्वोत्पादकत्वाकारेण भेदः ।   उक्तदेवतारूपे हे इष्टके, ऋचे स्तुतिरूपमन्त्रसिद्ध्यर्थं त्वामुपदधामि ।
तथा रुचे शारीरकान्तिसिद्ध्यर्थं त्वामुपदधामि ।  
द्युद्भाज्योतिःशब्दा अग्निसूर्यचन्द्राणां दीप्तिवाचकाः ।   तत्तत्सिद्ध्यर्थं त्वामुपदधामि ।   एवमुत्तरेष्वपि  नक्षत्रमन्त्रेषु योजनीयम् ।

### मन्त्रः

रो॒हि॒णी नख्ष॑त्रम्प्र॒जाप॑तिर्दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।
#### टीका

द्वितीयनक्षत्रमन्त्रमारभ्य षड्विंशतिनक्षत्रमन्त्राणां पाठस्तु— रोहिणी नक्षत्रमिति ।   अथ रोहिण्यादयो नक्षत्रविशेषा ज्योतिः शास्त्रा भिज्ञेषु तदीव्यवहाराभिज्ञेषु च प्रसिद्धाः ।  
### मन्त्रः
मृ॒ग॒शीर्षन्नख्ष॑त्र॒ꣳ॒ सोमो॑ दे॒वता अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।

आ॒र्द्रा नख्ष॑त्रꣳरु॒द्रो दे॒वता अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।

पुन॑र्वसू॒ नख्ष॑त्र॒मदि॑तिर्दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।

ति॒ष्यो॑ नख्ष॑त्र॒म् बृह॒स्पति॑र्दे॒वता᳚ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।

#### टीका
तिष्यः पुष्यः ।  

### मन्त्रः
आ॒श्रे॒षा नख्ष॑त्रꣳ स॒र्पा दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।   

म॒घा नख्ष॑त्रम्पि॒तरो॑ दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।   

फल्गु॑नी॒ नख्ष॑त्रम् [26]  अ॒र्य॒मा दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।  

फल्गु॑नी॒ नख्ष॑त्र॒म्भगो॑ दे॒वता अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।   

हस्तो॒ नख्ष॑त्रꣳ सवि॒ता दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।  


चि॒त्रा नख्ष॑त्र॒मिन्द्रो॑ दे॒वता᳚ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।


स्वा॒ती नख्ष॑त्रव्ँवा॒युर्दे॒वता अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।   

विशा॑खे॒ नख्ष॑त्रमिन्द्रा॒ग्नी दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।  


अ॒नू॒रा॒धा  नख्ष॑त्रम्मि॒त्रो दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।   

रो॒हि॒णी नख्ष॑त्र॒मिन्द्रो॑ दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।   
#### टीका
द्वितीया रोहिणी ज्येष्ठा ।   
### मन्त्रः
वि॒चृतौ॒ नख्ष॑त्रम्पि॒तरो॑ दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।   
#### टीका
विचुतश(च्छ)व्दो मूलवाची ।   ज्योतिर्मण्डलद्विरूपतायां द्विवचनम् ।   पितृशब्दोऽत्र निर्ऋतिवाची ।   आधानेन पालनात्पितृत्वम् ।
### मन्त्रः
आ॒षा॒ढा नख्ष॑त्र॒मापो॑ दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।  


आ॒षा॒ढा नख्ष॑त्र॒व्ँविश्वे॑ दे॒वा दे॒वता᳚ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ ,   सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।  

श्रो॒णा नख्ष॑त्त्र॒व्ँविष्णु॑र्दे॒वता अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।

#### टीका
श्रोणाशब्दः श्रवण  २०९२ वाची ।   

### मन्त्रः
श्रवि॑ष्ठा॒ नख्ष॑त्र॒व्ँवस॑वः [27]  दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।
#### टीका
श्रविष्ठाशब्दो धनिष्ठावाची ।  
### मन्त्रः
श॒तभि॑ष॒ङ्नख्ष॑त्र॒मिन्द्रो॑ दे॒वता᳚ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।
#### टीका
शतभिषङ्नक्षत्रस्य वरुणो देवता स च परमैश्वर्ययोगादिन्द्र इत्युच्यते ।
### मन्त्रः

प्रो॒ष्ठ॒प॒दा नख्ष॑त्रम॒ज एक॑पाद्दे॒वता᳚ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।  

प्रो॒ष्ठ॒प॒दा नख्ष॑त्र॒महि॑र्बु॒ध्नियो॑ दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।
#### टीका

प्रोष्ठपदा भाद्रपदाः ।  

### मन्त्रः
रे॒वती॒ नख्ष॑त्रम्पू॒षा दे॒वता᳚ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।  


अ॒श्व॒युजौ॒  नख्ष॑त्रम॒श्विनौ॑ दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।   
ज्योति॑षे त्वा +++( उपदधामि)+++ ।

अ॒प॒भर॑णीर्नख्ष॑त्रय्ँय॒मो दे॒वता॑ अ॒ग्ने रुच॑स्स्थ, प्र॒जाप॑तेर् +++(रुच॑स्स्थ)+++ , धा॒तुस् +++(रुच॑स्स्थ)+++ , सोम॑स्य +++(रुच॑स्स्थ)+++ ।  
ऋ॒चे त्वा᳚ +++( उपदधामि)+++ ।  
रु॒चे त्वा᳚  +++( उपदधामि)+++ ।  
द्यु॒ते त्वा॑ +++( उपदधामि)+++ ।  
भा॒से त्वा᳚+++( उपदधामि)+++ ।    
ज्योति॑षे त्वा +++( उपदधामि)+++ ।  

### मन्त्रः
पू॒र्णा प॒श्चात् ..

#### टीका
अथ पौर्णमास्यमावास्याभिधेययोरिष्टकयोर्यौ मन्त्रौ तयो प्रतीके दर्शयति— पूर्णा पश्चादिति ।   एतच्चोभयं तृतीयकाण्डस्य पञ्चमप्रपाठकादौ व्याख्यातम्।   

- पू॒र्णा प॒श्चादु॒त पू॒र्णा पु॒रस्ता॒दुन्म॑ध्य॒तᳶ पौ᳚र्णमा॒सी जि॑गाय ।   
तस्या᳚न्दे॒वा अधि॑ स॒व्ँवस॑न्त उत्त॒मे नाक॑ इ॒ह मा॑दयन्ताम् ।

  - 1दर्शपूर्णमासावारभमाणस्य द्वौ सारस्वतौ होमौ स्तः, तयोर्द्वे अनुवाक्ये द्वे याज्ये । तत्र प्रथमस्पानुवाक्या - पूर्णेति त्रिष्टुप् ॥ पूर्णा पूरिता पूर्णचन्द्रसंबन्धात् पञ्चदशी तिथिः (पूर्णेति स्थितिः) पूर्णेत्युच्यते । सा पश्चात् तिथेरन्ते पूर्णा, उत अपि च पुरस्तादादौ च पूर्णा, मध्यतश्च पूर्णा । तस्यां हि तिथौ सर्वसवितृकरणामनुप्रवेशेन भासमानाशेषमण्डलश्चन्द्रो भवति । यद्यपि परमार्थतः तिथ्यन्ते सर्वात्मना चन्द्रः पूर्यते । तथाप्युपलद्भयभिप्रायेणैवमुक्तं, आरम्भात्प्रभृति तस्यां मण्डलं पूर्णमुपलभामहे न तिथ्यन्तरवत् न्यूनमुपलभ्यते । 'वा दान्तशान्त' इति ण्यन्तस्य पूर्णेति निपात्यते । एवं त्रिष्वपि कालेषु पूर्णचन्द्रोस्यामिति पूर्णमासी तिथिः । मसी परिमाणे, ण्यन्तात्क्विप् । मित्रः परिमितिहेतुः । मिमीतेर्वा असुनि माः, पूर्णश्चासौ माश्च पूर्णमाः, तस्येयं पौणर्मासी पञ्चदशी । यद्वा - पूर्णो मा अस्मिन्निति पूर्णमासः पर्वान्तः कर्मविशेषो वा । अच्समासान्तः । यद्वा - करणे घञ्, मासः चन्द्रः, तत्सम्बन्धिनी पौणर्मासी । उदात्तनिवृत्तिस्वरेण ङीप उदात्तत्वम् । सा उज्जिगाय उज्जयत्यन्याः तिथीः । उत्कृष्टा भवतीति यावत् । छान्दसे लिटि 'सन् लिटोर्जेः' इति कुत्वम् । तस्यां तादृश्यां देवा अधिसंवसन्त एकीभूय वर्तमाना उत्तमे उद्गततमे नाके सुखैकरूपे इहास्मिन् लोके मादयन्ताम् । मद तृप्तियोगे, चौरादिकः, उत्तमशब्द उञ्छादिरन्तोदात्तः ॥
### मन्त्रः
यत्ते॑ दे॒वा अद॑धुः ॥   [28]  

  - पूर्णमन्त्रपाठः  
-  यत्ते॑ दे॒वा अद॑धुर्भाग॒धेय॒ममा॑वास्ये स॒व्ँवस॑न्तो महि॒त्वा । सा नो॑ य॒ज्ञम्पि॑पृहि विश्ववारे र॒यिन्नो॑ धेहि सुभगे सु॒वीर᳚म् ।

  -   अथ द्वितीयस्य याज्या - यत्ते इति त्रिष्टुप् ॥ हे अमावास्ये ते तव देवाः भागधेयं इमं होमं यत् यस्मात् अदधुः दत्तवन्तः । अमा सह सूर्याचन्द्रमसावस्यां संवसत इत्यमावास्या । 'अमावस्यदन्यतरस्याम्' इति निपात्यते, पादादित्वादामन्त्रिताद्युदात्तत्वम् । देवा विशेष्यन्ते - संवसन्तः संभूयैकत्र वसन्तमहित्वा तव माहात्म्येन । यस्मात्तव भागमिमं होममदधुः, तस्मात् हे विश्ववारे विश्वकालवति विश्वैर्वा वरणीये सा तादृशी देवैर्दत्तभागा नोस्माकमिमं यज्ञं होमात्मकं पिपृहि पूरय कामैः, पालय वा । पॄ पालनपूर्णयोः, शपः श्लुः, धातोर्ह्रस्वत्वम्, अभ्यासस्य चेत्वम् । यद्वा - पृ प्रीतौ, प्रीत्या गृहाणेत्यर्थः । महित्वशब्दात्तृतीयैकवचनस्याजादेशः । किंच - हे सुभगे कल्याणधने अनेन हविषा प्रीता त्वं नः अस्मभ्यं रयिं धनं सुवीरं कल्याणवीरयुक्तं धेहि धनं देहीति । 'वीरवीर्यौ च` इत्युत्तर पदात्तत्वम् ॥


एतैर्मन्त्रैःसाध्यमुपधानं विधत्ते– “नक्षत्रेष्टका उप दधात्येतानि वै दिवो ज्योतीꣳ षि तान्येवाव रुन्धे” [सं. का. ५ प्र. ४ अ. १] इति।  
नक्षत्रशब्दोपेतैर्मन्त्रैरुपधेया इष्टका नक्षत्रेष्टकाः ।   यानि कृत्तिकादीनि द्युलोकसंबन्धीनि ज्योतींषि अतस्तदु(नेनो)पधानेन तान्येव प्राप्नोति ।   प्रकारान्तरेण प्रशंसति—
 “सुकृतां वा एतानि ज्योतिꣳषि यन्नक्षत्राणि तान्येवाऽऽप्नोत्यथो अनूकाशमेवैतानि ज्योतीꣳषि कुरुते सुवर्गस्य लोकस्यानुख्यात्यै” [सं. का. ५ प्र. ४ अ. १] इति।  
ये शोभनं शास्त्रविहितं पुण्यं कर्म कुर्वान्ति ते सुकृतिनः ।   तेषामेतानि दिविदृश्यमानानि नक्षत्ररूपाणि ज्योतींषि ।   ते हि पुण्यकृतः स्वर्गं गत्वा भासमानविग्रहास्तान्याप्नुवन्ति ।   अत एव तदुपधानेन तदीयानि ज्योतींषि प्राप्नुवन्ति ।   अपि चैतानि नक्षत्रज्योतींष्यनु तेनोपधानेन किंचित्प्रकाशं करोति ।   स च प्रकाशः स्वर्गलोकाविर्भावाय संपद्यते ।   
अथोपधाने कंचिद्विशेषं विधत्ते– “यत्सꣳ स्पृष्टा उप दध्याद्वृष्ट्यै लोकमपि दध्यादवर्षुकः पर्जन्यः स्यादसꣳ स्पृष्टा उप दधाति वृष्ट्या एव लोकं करोति वर्षुकः पर्जन्यो भवति” [सं. का. ५ प्र. ४ अ. १] इति।  
इष्टकानां परस्परं स्पर्शे सति वृष्टेः स्थानस्याऽऽच्छादितत्वात्पर्जन्यो वृष्टिरहितो भवति, असंस्पर्शे तु तच्छिद्रस्य वृष्टिस्थानत्वान्मेघो वर्षणशीलो भवति ।   

उपधाने विशेषान्तरं विधत्ते— “पुरस्तादन्याः प्रतीचीरुप दधाति पश्चादन्याः प्राचीस्तस्मात्प्राचीनानि च प्रतीचीनानि च नक्षत्राण्या वर्तन्ते” [सं. का. ५ प्र. ४ अ. १] इति।  
२०९३ स्वयमातृण्णाया दक्षिणभागे पूर्वां दिशमारभ्य प्रत्यगवसानाः कृत्तिकादिवशाखान्ता इष्टका उपध्यात् ।   अनूराधाद्यपभरण्यन्ता इष्टकाः स्वयमातृण्णायां उत्तरभागे प्रतीचीं दिशमारभ्य प्रागवसानान उपदध्यात् ।   स्वयमातृण्णाया दक्षिणोत्तरभागस्थितयोः पङ्क्त्योर्मध्ये पश्चिमायां दिशि समरूपेणामावास्याख्यामिष्ठकामुपदध्यात् ।   स्वयमातृण्णाया दक्षिणोत्तरभागस्थितयोः ।   पङ्क्त्योर्मध्ये पूर्वस्यां दिशि समरूपेण पौर्णमास्याख्यामिष्टकामुपदध्यात् ।   यस्मादेवं तस्माल्लोकेऽपिर्नक्षत्राणि गोलकस्यापि दक्षिणे भाके पश्चिमाभिमुखानि, उत्तरभागे तु प्राङ्मुखानीत्वेवमावर्तन्ते ।  
अत्र विनियोगसंग्रहः—
कृत्ति  नक्षत्रेष्टकाः स्युः सप्तविंशतिरीरिताः ।  
ऋचे त्वा सर्वशेषः स्यात्पूर्णा यत्त इति द्वयम् ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके दशमोऽनुवाकः ॥     १०॥    

## चतुर्थाष्टके चतुर्थप्रपाठके एकादशोऽनुवाकः
## अनुवाकः ११ ऋतव्येष्टकोपधानम्

अग्निर्ऋषिः

### संयुक्तमन्त्रः
मधु॑श्च॒ माध॑वश्च॒ वास॑न्तिकावृ॒तू शु॒क्रश्च॒ शुचि॑श्च॒ ग्रैष्मा॑वृ॒तू नभ॑श्च नभ॒स्य॑श्च॒ वार्षि॑कावृ॒तू इ॒षश्चो॒र्जश्च॑ शार॒दावृ॒तू सह॑श्च सह॒स्य॑श्च॒ हैम॑न्तिकावृ॒तू तप॑श्च तप॒स्य॑श्च शैशि॒रावृ॒तू अ॒ग्नेर॑न्तश्श्ले॒षो॑ऽसि॒ कल्पे॑ता॒न्द्यावा॑पृथि॒वी कल्प॑न्ता॒माप॒ ओष॑धी॒ᳵ कल्प॑न्ताम॒ग्नय॒ᳶ पृथ॒ङ्मम॒ ज्यैष्ठ्या॑य॒ सव्र॑ताः [29]  ये᳚ऽग्नय॒स्सम॑नसोऽन्त॒रा द्यावा॑पृथि॒वी शै॑शि॒रावृ॒तू अ॒भि कल्प॑माना॒ इन्द्र॑मिव दे॒वा अ॒भि सव्ँवि॑शन्तु स॒य्ँयच्च॒ प्रचे॑ताश्चा॒ग्नेस्सोम॑स्य॒ सूर्य॑स्यो॒ग्रा च॑ भी॒मा च॑ पितृ॒णाय्ँय॒मस्येन्द्र॑स्य ध्रु॒वा च॑ पृथि॒वी च॑ दे॒वस्य॑ सवि॒तुर्म॒रुता॒व्ँवरु॑णस्य ध॒र्त्री च॒ धरि॑त्री च मि॒त्रावरु॑णयोर्मि॒त्रस्य॑ धा॒तुᳶ प्राची॑ च प्र॒तीची॑ च॒ वसू॑नाꣳरु॒द्राणा᳚म् [30]  आ॒दि॒त्याना॒न्ते तेऽधि॑पतय॒स्तेभ्यो॒ नम॒स्ते नो॑ मृडयन्तु॒ ते यन्द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधामि स॒हस्र॑स्य प्र॒मा अ॑सि स॒हस्र॑स्य प्रति॒मा अ॑सि स॒हस्र॑स्य वि॒मा अ॑सि स॒हस्र॑स्यो॒न्मा अ॑सि साह॒स्रो॑ऽसि स॒हस्रा॑य त्वे॒मा मे॑ अग्न॒ इष्ट॑का धे॒नव॑स्स॒न्त्वेका॑ च श॒तञ्च॑ स॒हस्र॑ञ्चा॒युत॑ञ्च [31]  नि॒युत॑ञ्च प्र॒युत॒ञ्चार्बु॑दञ्च॒ न्य॑र्बुदञ्च समु॒द्रश्च॒ मध्य॒ञ्चान्त॑श्च परा॒र्धश्चे॒मा मे॑ अग्न॒ इष्ट॑का धे॒नव॑स्सन्तु ष॒ष्टिस्स॒हस्र॑म॒युत॒मख्षी॑यमाणा ऋत॒स्थास्स्थ॑र्ता॒वृधो॑ घृत॒श्चुतो॑ मधु॒श्चुत॒ ऊर्ज॑स्वतीस्स्वधा॒विनी॒स्ता मे॑ अग्न॒ इष्ट॑का धे॒नव॑स्सन्तु वि॒राजो॒ नाम॑ काम॒दुघा॑ अ॒मुत्रा॒मुष्मि॑ल्ँलो॒के ॥   [32]   


### मन्त्रः

मधु॑श्च॒ माध॑वश्च॒ वास॑न्तिकावृ॒तू
+++(अ॒ग्नेर॑न्तश्श्ले॒षो॑ऽसि॒ कल्पे॑ताम् ।  द्यावा॑पृथि॒वी कल्प॑न्ताम्  ।  आप॒ ओष॑धी॒ᳵ कल्प॑न्ताम् ।अ॒ग्नय॒ᳶ पृथ॒ङ्मम॒ ज्यैष्ठ्या॑य॒ सव्र॑ताः   )+++
#### टीका
(अथ चतुर्थाष्टके चतुर्थप्रपाठके एकादशोऽनुवाकः) ।  
दशमेऽनुवाके नक्षत्रेष्टका उक्ताः ।   अथैकादश ऋतव्याख्या इष्टका उच्यन्ते।  
कल्पः—“मधुश्च भाधवश्चेति द्वे ऋतव्ये समानतया द्वे देवते” इति ।  
पाठस्तु— मधुश्च माधवश्चेति ।   मधुश्चैता मासः ।   माधवो वैशाखो मासः ।   तावुभौ वसन्तसंबन्धिनावृत्ववयवौ ।   यद्यप्येतौ द्वौ मन्त्रौ तथाऽपि सहपठितत्वात्तया देवतयेति शेषं सकृदेवोच्चार्य द्वे इष्टके प्रथमचितावुपदध्यात् ।  
### मन्त्रः

शु॒क्रश्च॒ शुचि॑श्च॒ ग्रैष्मा॑वृ॒तू ।
+++(अ॒ग्नेर॑न्तश्श्ले॒षो॑ऽसि॒,  कल्पे॑ताम् द्यावा॑पृथि॒वी । कल्प॑न्ताम् आप॒ ओष॑धीः । कल्प॑न्ताम् अ॒ग्नय॒ᳶ पृथ॒ङ्मम॒ ज्यैष्ठ्या॑य॒ सव्र॑ताः ।।  )+++
#### टीका
कल्पः—“शुक्रश्च शुचिश्चेति द्वे ऋतव्ये समानतया द्वे देवते” इति ।   पाठस्तु— शुक्रश्च सुचिश्चेति ।   शुक्रो ज्येष्ठः ।   शुचिरषाढः ।   तावभौ ग्रीष्मसंबन्धिनावृत्ववयवौ एतने मन्त्रेण द्वितीयस्यां चितौ द्व उपदध्यात् ।  
### मन्त्रः
नभ॑श्च नभ॒स्य॑श्च॒ वार्षि॑कावृ॒तू
+++(अ॒ग्नेर॑न्तश्श्ले॒षो॑ऽसि॒,  कल्पे॑ताम् द्यावा॑पृथि॒वी । कल्प॑न्ताम् आप॒ ओष॑धीः । कल्प॑न्ताम् अ॒ग्नय॒ᳶ पृथ॒ङ्मम॒ ज्यैष्ठ्या॑य॒ सव्र॑ताः ।। )+++
#### टीका
कल्पः—नमश्च नमस्यश्चेति चतस्र ऋतव्या द्वे द्वे समानतया देवते” इति ।   पाठस्तु— नभश्च नभस्यश्चेति ।   नभः श्रावणः ।   नमस्यो भाद्रपदः ।   तावुभौ वर्षाणां संवन्धिनावृत्ववयवौ ।   
### मन्त्रः
इ॒षश्चो॒र्जश्च॑ शार॒दावृ॒तू ।  
+++(अ॒ग्नेर॑न्तश्श्ले॒षो॑ऽसि॒,  कल्पे॑ताम् द्यावा॑पृथि॒वी । कल्प॑न्ताम् आप॒ ओष॑धीः । कल्प॑न्ताम् अ॒ग्नय॒ᳶ पृथ॒ङ्मम॒ ज्यैष्ठ्या॑य॒ सव्र॑ताः ।। )+++
#### टीका
इष आश्वयुजः ।   ऊर्जः कार्तिकः ।   तावुभौ शर त्संबन्धिनावृत्ववयवौ ।   एतन्मन्त्रसाध्याश्चतस्र इष्टका मध्यमचितावुपदध्यात् ।  

### मन्त्रः
सह॑श्च सह॒स्य॑श्च॒ हैम॑न्तिकावृ॒तू ।
+++(अ॒ग्नेर॑न्तश्श्ले॒षो॑ऽसि॒,  कल्पे॑ताम् द्यावा॑पृथि॒वी । कल्प॑न्ताम् आप॒ ओष॑धीः । कल्प॑न्ताम् अ॒ग्नय॒ᳶ पृथ॒ङ्मम॒ ज्यैष्ठ्या॑य॒ सव्र॑ताः ।।)+++
#### टीका
कल्पः—“सहश्च सहस्यश्चेति द्वे ऋतव्ये समानतया (द्वे) देवते” इति ।  
पाठस्तु— सहश्च सहस्यश्चेति ।   सहो मार्गशीर्षः ।   सहस्यः पौषः ।   तावुभौ हेमन्तसंबन्धिनावृत्ववयवौ ।   एतमन्त्रसाध्ये द्वे इष्टके चतुर्थ्यां चितावुपदध्यात् ।   
### मन्त्रः
तप॑श्च तप॒स्य॑श्च शैशि॒रावृ॒तू ।
+++(अ॒ग्नेर॑न्तश्श्ले॒षो॑ऽसि॒,  कल्पे॑ताम् द्यावा॑पृथि॒वी । कल्प॑न्ताम् आप॒ ओष॑धीः । कल्प॑न्ताम् अ॒ग्नय॒ᳶ पृथ॒ङ्मम॒ ज्यैष्ठ्या॑य॒ सव्र॑ताः ।। )+++
#### टीका
कल्पः—“तपश्च तपस्यश्चेति द्वे ऋतव्ये समानतया द्वे देवते” इति ।   पाठस्तु— 		तपश्च तपश्यश्चेति ।   तपो माघः ।   तपस्यः फाल्गुनः ।   एतावुभौ  शिशिरसंबन्धिनावृत्ववयवौ ।   एतमन्त्रसाध्ये द्वे इष्टके पञ्चम्यां चितावुपदध्यात् ।    २०९६

### मन्त्रः

अ॒ग्नेर॑न्तश्श्ले॒षो॑ऽसि ।  

#### टीका
अथ सर्वेष्वप्यनुपञ्जनीयं मन्त्रशेषमाह— अग्नेरन्त इति ।   हे ऋतुविशेष त्वं चीयमानस्याग्नेरन्तःश्लेषोऽसि ।
### मन्त्रः

कल्पे॑ताम् द्यावा॑पृथि॒वी ..
कल्प॑न्ता॒माप॒ ओष॑धीः ।  
कल्प॑न्ताम् अ॒ग्नय॒ᳶ पृथ॒ङ् ..
मम॒ ज्यैष्ठ्या॑य॒ सव्र॑ताः [29] +++(कल्पताम्)+++ ।
#### टीका

यथा कुड्यस्यान्तर्दार्ढ्यार्थं काष्ठपाशाणादयः श्लिष्यन्ते तद्वान्मप्राग्निं चिन्वतो यजमानस्य ज्यैष्ठ्यायोत्कर्षार्थमिमे द्यावापृथिव्यौ कल्पेतां स्वोचितमुपकारं संपादयताम् ।  
समानं व्रतं कर्म येषां ते सव्रता एकस्मिकर्मण्यवस्थिता आवहनीयाद्यग्नयोऽपि पृथक्कल्पतां स्वस्वोचितव्यापारं संपादयन्तु ।

### मन्त्रः
ये᳚ऽग्नय॒स्सम॑नसोऽन्त॒रा द्यावा॑पृथि॒वी शै॑शि॒रावृ॒तू अ॒भि कल्प॑माना॒ इन्द्र॑मिव दे॒वा अ॒भि सव्ँवि॑शन्तु ।  
#### टीका
किंच द्यावापृथिवी अन्तरा द्यावा पृथिव्योर्मध्ये वर्तमानाः समनस एकमनस्का येऽग्नयस्ते सर्वेऽपि शिशिरसंबन्धि नावृत्ववयवावभिकल्पमानाः सर्वतः संपादयन्तु एतत्कर्माभिसंविशन्तु ।   इन्द्रमिब देवा यथाऽन्ये सर्वे देवा इन्द्रमभितः सेवन्ते तद्वत् ।   हे इष्टके ईदृगृतुस्वरूपां त्वामुपदधामीति तात्पर्यार्थः ।   यदा वसन्ताद्यृतुमन्त्र* शेषत्वेनायं पठ्यते तदानीं शैशिरावृतू शैशिरसमानौ वासन्तिकावृवू इत्याद्यर्थो व्याख्येयः ।  
एतन्मन्त्रसाध्यमुपधानं विधत्ते–  
“ऋतव्या उप दधात्यृतूनां क्लृप्त्यै द्वंद्वमुप दधाति तस्माद्द्वंद्वभृतवः” (सं. का. ५ प्र. ४ अ. २) इति।  
यस्मादिष्टकयोद्वंर्द्वंमुपधीयते तस्मान्मासयोर्द्वयमृतुस्वरूपं भवति ।   मध्यमचितौ चतुष्टयोपधानं विधत्ते– “अधृतेव वा एषा यन्मध्यामा चितिरन्तरिक्षामिव वा एषा द्वंद्वमन्यासु चि तीषूप दधाति चतस्रो मध्ये धृत्यै” (सं. का. ५ प्र. ४ अ. २) इति।  
यैषा मध्यमा चित्तिः सेयं भूमिं न स्पृशति, नापि दिवं, तस्मादियमघृते वाऽऽधाररहितेव तिष्ठति ।   अत एवान्तरिक्षसमाना ।   तस्मादन्यासु चिप्तीषु द्वंद्व मात्रोपधानेऽप्यस्यां चितौ धारणार्थं चतस्र उपध्यात् ।  
अथ सर्वर्तव्याः सामान्येन प्रशंसति—
“अन्तःश्लेषणं वा एताश्चितीनां यदृतव्या यदृतव्या उपदधाति चितीनां विधृत्यै” [सं. का. ५ प्र. ४ अ. २] इति।  

- * आदर्शपुस्तकेषु “मन्त्रविशेषत्वेन” इति पाठः ।   स प्रामादिकः ।  

२०९७ यथा कुड्यादेर्दृढधारणाय पाषाणाद्यन्तःश्लेषणं तथा चितीनां दृडधारणाय ऋतव्या उपदध्यात् ।   एतासामृतव्यानामुपरि शैवालस्योपधानं विधत्ते— “अवकामनूप दधात्येषा वा अग्नेर्योनि सयोनिमेवाग्निः चिनुते” [सं. का. ५ प्र. ४ अ. २] इति।  
उदकजन्मां शैवालापरपर्यायामवकामुपर्युपदध्यात् ।   आपो ह्यग्रेः स्थानं, “स निलायत सोऽपः प्राविशत्’ इति श्रुत्यन्तरात् ।   अवका च जलस्य कार्यत्वाज्ज लवदग्नेर्योनिः ।   अतस्तदुपधानेन सयोनिमेवाग्निं चितवान्भवति ।  
प्रकारान्तरेणावकासहिता ऋतव्यास्तद्वेदनं च प्रशंसति–
“उवाच ह विश्वामित्रोऽददित्स ब्रह्मणाऽन्नं यस्यैता उपधीयान्तै य उ चैना एवं वेददिति” (सं. का. ५ प्र. ४ अ. २) इति।  
यस्य यजमानस्यावकायुक्ता ऋतव्या उप धीयन्ते, योऽप्येता जानाति स उपधाता च ब्रह्मणा मुख्यया ब्राह्मणवृत्त्याऽन्नमददित्सर्वथाऽप्यन्नं भक्षयत्येवेति विश्वामित्रः स हायमुवाच ।   तस्मादेताः स्तुत्या इत्यर्थः ।  

### मन्त्रः
स॒य्ँयच्च॒ +++(असि)+++ ,  प्रचे॑ताश्च +++(असि)+++ ,  अ॒ग्नेस्सोम॑स्य॒ सूर्य॑स्य +++(ते तेऽधि॑पतय॒स्तेभ्यो॒ नम॒स्ते नो॑ मृडयन्तु ते यन्द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधामि)+++
#### टीका

कल्पः—“अथ यो न प्रतितिष्ठेत्स ऋतुमारभमाण एकचित्तीकमेव चिन्वीत संयच्च प्रचेताश्चेति पञ्च नानामन्त्रा उत्तरवेद्यामुपदध्यात्” इति।  
तत्र प्रथमेष्टकामन्त्रमाह— संयच्च प्रचेता इति ।   अग्निसोमसूर्याणां संयत्संयमनकारणं यदस्ति, प्रचेताः प्रकाशज्ञानहेतुश्च योऽस्ति, हे इष्टके तदुभयरूपा त्वमसि ।   
### मन्त्रः
उ॒ग्रा च॑ +++(असि)+++ , भी॒मा च॑ +++(असि)+++ , पितृ॒णाम् य॒मस्येन्द्र॑स्य +++(ते तेऽधि॑पतय॒स्तेभ्यो॒ नम॒स्ते नो॑ मृडयन्तु ते यन्द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधामि)+++
#### टीका
अथ द्वितीये ष्ठकामन्त्रमाह— उग्रा च मीमेति ।   पित्रादीनां येयमुग्रा ताडनादिशक्तिर्या च भीमा भयं करशक्तिस्तवुभयरूपा त्वमसि ।  
### मन्त्रः


ध्रु॒वा च॑ +++(असि)+++ , पृथि॒वी च॑ +++(असि)+++ ,  दे॒वस्य॑ सवि॒तुर्म॒रुता॒व्ँवरु॑णस्य +++(ते तेऽधि॑पतय॒स्तेभ्यो॒ नम॒स्ते नो॑ मृडयन्तु , ते यन्द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधामि)+++

#### टीका
अथ तृतीयेष्टकामन्त्रमाह— घ्रुवा च पृथिवीति ।   सवित्रादीनां या ध्रुवा स्थिरा शक्तिर्या च पृथिवी विस्तीर्णा शक्तिस्तदुभयरूपा त्वमसि ।   

### मन्त्रः
ध॒र्त्री च॒ +++(असि)+++ , धरि॑त्री च +++(असि)+++ ,  मि॒त्रावरु॑णयोर्मि॒त्रस्य॑ धा॒तुः +++(ते तेऽधि॑पतय॒स्तेभ्यो॒ नम॒स्ते नो॑ मृडयन्तु ते यन्द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधामि)+++
#### टीका
अथ चतुर्थेष्टकामन्त्रमाह—  २०९८ धर्त्री च धरित्रीति ।   मित्रावरुणादीनां या धारणसक्तिर्या च परप्रेरणारूपा धारयितृत्वशक्तिस्तदुभयरूपा त्वमसि ।   
### मन्त्रः
प्राची॑ च +++(असि)+++ ,  प्र॒तीची॑ च॒ +++(असि)+++ , वसू॑नाꣳ रु॒द्राणा᳚म् [30]  आ॒दि॒त्यानाम्  +++(ते तेऽधि॑पतय॒स्तेभ्यो॒ नम॒स्ते नो॑ मृडयन्तु ते यन्द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधामि)+++
#### टीका
अथ पञ्चमेष्टकामन्त्रमाह— प्राची च प्रतीचीति ।   वस्यादीनां प्राग्वर्तिनी या शक्तिर्या च प्रतीचीदि (त्यग्दि) ग्वर्तिनी तयोर्हि दिशोः सर्वे प्राणिन एतदाज्ञामनुसृत्यैव वर्तन्ते ।   हे ईष्टके तथाविधशक्तिरूपा त्वमसि ।   
### मन्त्रः
ते तेऽधि॑पतय॒स्तेभ्यो॒ नम॒स् ,  
ते नो॑ मृडयन्तु ,  
ते यन्द्वि॒ष्मो ,  
यश्च॑ नो॒ द्वेष्टि॒,  
तव्ँवो॒ जम्भे॑ दधामि  
#### टीका
अथ सर्वेष्वप्यनुषञ्जनीयं मन्त्रशेषमाह— ते तेऽधिपतय इति ।   तेऽग्निसोमादयस्तत्तन्मन्त्रोक्ता देवा हे इष्टके ते तवाधिकं पालयितारः ।   
तेऽम्यो नम इत्यादिकं तु पञ्चचोडामन्त्रवद्व्याख्येयम् ।  
ता एता इष्टका षष्ठचितौ विधातुमादौ षष्ठीं चितिं विधत्ते– “संवत्सरो वा एतं प्रतिष्ठायै नुदते योऽग्निं चित्वा न प्रतितिष्ठति पञ्च पूर्वाश्चितयो भवन्त्यथ षष्ठीं चितिं चिनुते पढ्वा ऋतवः संवत्सर शतुष्वेव संवत्सरे प्रति तिष्ठति” (सं. का. ५ प्र. ४ अ. २) इति।  
यो यजमानः पूर्वोक्तप्रकारेण पञ्चचितीकमग्निं चित्वाऽप्युत्तरक्रत्वनुष्ठानाय द्रव्यादिसंपत्तिरूपां प्रतिष्ठां न प्राप्नोति, एतं यजमानं संवत्सराभिमानी देवः प्रतिष्ठाया अपनुदते ।   तथा सति याः पूर्वाः पञ्च चितय आसंस्ताभिः प्रतिष्ठाया अलाभात्तदपेक्षया येयं चितिः षष्ठी तां चिनुयात् ।   षट्संख्यया बूद्धिस्था ऋतवः ।   तद्द्वारा संवत्सरे प्रतितिष्ठति।  
षष्ठीं चितिं विधाय तत्र संयच्चेत्यादिमन्त्रसाध्यमुपधानं विधत्ते– “एता वा अधिपत्नीर्नामेष्टका यस्यैता उपधीयन्तेऽधिपतिरेव समानानां भवति” (सं. का. ५ प्र. ४ अ. २) इति।  
अधिपतिशब्दयुक्तैर्मंत्रैरुपधेया इष्टका श्रधिपत्न्यः ।   तदुपधानेन स्वसमानानां पुरुषाणां स्वयमधिपतिर्भवति ।   उपधानाकाले ध्यानविशेषं विधत्ते— “यं द्विष्यात्तमुपदधद्ध्यायेदेताभ्य एवैनं देवताभ्य आ वृश्चति ताजगार्ति मार्छति” (सं. का. ५ प्र. ४ अ. २) इति।  
एतद्वाक्यं पञ्चचोडाब्राह्मणवद्व्याख्येयम् ।  

### मन्त्रः
स॒हस्र॑स्य प्र॒मा अ॑सि ।  

#### टीका
२०९९ कल्पः—“सहस्रस्य प्रभा असीति सहस्रेण हिरण्यशल्कैरु* र्ध्वस्तिष्ठन्प्रतिदिशमग्निं प्रोक्षति” इति ।   पाठस्तु – सहस्रस्य प्रमेति ।   हे इष्टके प्राच्यां दिशीष्टकासहस्रस्य प्रभा तुल्याऽसि ।  
### मन्त्रः
स॒हस्र॑स्य प्रति॒मा अ॑सि ।  
एवं दक्षिणस्यां दिशि सहस्रस्य प्रतिमा तुल्याऽसि ।   
### मन्त्रः
स॒हस्र॑स्य वि॒मा अ॑सि ।  

#### टीका
तथा पश्चिमायां दिशि सहस्रस्य विमा तुल्याऽसि ।   
### मन्त्रः
स॒हस्र॑स्यो॒न्मा अ॑सि  ।

#### टीका
तथोत्तरस्यां दिशि सहस्रस्योन्मा तुल्याऽसि ।
### मन्त्रः
सा॒ह॒स्रो॑ऽसि ।
#### टीका
हे चित्याग्ने त्वमूर्ध्वायां दिशि सहस्त्रसंबन्ध्यसि ।   
### मन्त्रः

स॒हस्रा॑य त्वा +++(प्रोक्षामि )+++ ।

#### टीका
अतः सहस्त्राय सहस्त्रसंख्याकफलसिद्ध्यर्थं त्वां प्रोक्षामि ।   
एतन्मन्त्रसाध्यं प्रोक्षणं विधत्ते— “अङ्गिरसः सुवर्गं लोकं यन्तो या यज्ञस्य निष्कृतिरासीत्तामृमिभ्यः प्रत्यौहन्तद्धिरण्यमभवद्यद्धिरण्यशल्कैः प्रोक्षवि यज्ञस्य निष्कृत्या अथो भेषजमेवास्मै करोत्यथो रूपेणैवैनꣳ समर्धयत्यथो हिरण्यज्योतिपेव सुवर्गं लोकमेति” (सं. का. ५ प्र. ४ अ. २) इति।  
अङ्गिरसो महर्षयः कर्मानुष्ठायिनो यदा स्वर्गं गतास्तदानीं यज्ञस्य यन्मूल्यं स्वाधीनत्वकारणसाधनद्रव्यं तदप्येभ्य ऋषिभ्यः प्रददः ।   तच्च द्रव्यं हिरण्यमभवत् ।   ततो हिरण्यशल्कैर्हस्तोद्धृतैः सह प्रोक्षणं यत्तन्मूल्यदानेन यज्ञनिष्क्रयार्थं संपद्यते ।   अषि च वैकल्यपरिहाररूपं भेषजमग्न्यर्थं संपादयति ।   अपि च हिरण्यसंबन्धादेनमग्निं रूपसमृद्धं करोति ।   अत एवान्यत्राऽऽम्नात्—“यथा ह वै योषा सुवर्णꣳ हिरण्यं षेशलं बिभ्रति रूपाण्यास्ते” इति ।   अपि चायं यजमानो हिरण्यरूपेणैव ज्योतिषा मार्गं दृष्ट्वा स्वर्गं प्राप्नोति ।  
तस्मिन्प्रोक्षणे सहस्रस्य प्रमेत्यादिमन्त्रं विनियुङ्क्ते— “साहस्रवता प्रोक्षति साहस्रः प्रजापतिः प्रजापतेराप्त्यै” [सं. का. ५ प्र. ४ अ. २] इति।  
सहस्रोऽसीत्येवं साहस्रशब्दो यस्मिन्प्रोक्षणमन्त्रसंघेऽस्ति सोऽयं साहस्त्र वान्।   प्रजापतिश्च सहस्रसंख्याकजगदुत्पादकत्वात्साहस्रः ।   अतोऽयं मन्त्रः प्रजापतिप्राप्तये भवति ।  
* ख. पुस्तके ‘ऊर्ध्वं तिष्ठन्निति पाठो भवितुं युक्त इति टिप्पणिका’    २१००
### मन्त्रः
इमा मे॑ अग्न॒ इष्ट॑का धे॒नव॑स्स॒न्तु ।  
एका॑ च  +++( भूत्वा मां प्रीणयन्तु)+++ ।  
श॒तञ्च॑  +++( भूत्वा मां प्रीणयन्तु)+++ ।   
स॒हस्र॑ञ्च  +++( भूत्वा मां प्रीणयन्तु)+++ ।   
अ॒युत॑ञ्च [31] +++( भूत्वा मां प्रीणयन्तु)+++ ।  
नि॒युत॑ञ्च  +++( भूत्वा मां प्रीणयन्तु)+++ ।  
प्र॒युत॑ञ्च +++( भूत्वा मां प्रीणयन्तु)+++ ।  
अर्बु॑दञ्च  +++( भूत्वा मां प्रीणयन्तु)+++ ।  
न्य॑र्बुदञ्च  +++( भूत्वा मां प्रीणयन्तु)+++ ।  
स॒मु॒द्रश्च॑   +++( भूत्वा मां प्रीणयन्तु)+++ ।  
मध्य॑ञ्च   +++( भूत्वा मां प्रीणयन्तु)+++ ।   
अन्त॑श्च  +++( भूत्वा मां प्रीणयन्तु)+++ ।  
प॒रा॒र्धश्च॑  +++( भूत्वा मां प्रीणयन्तु)+++ ।  

#### टीका
कल्पः—इमा मे अग्न इष्टका धेनवः सन्त्वितीष्टका धेनूर्यजमानः कुरुते” इति ।   पाठस्तु— इमा मे अग्न इति ।   हेऽग्न इमा उपहिता इष्टका मे मम धेनवो धेनुवत्प्रीतिहेतवः सन्तु ।   शतादयः परार्धान्ता दशोत्तराः संख्याविशेषाः ।   एकशतसहस्त्रादिसंख्यासंख्येयाः सत्यो मां प्रीणयन्तु ।   यदा ममैकया प्रीतिस्तदा शतं भूत्वेत्येवं सर्वत्र द्रष्टव्यम्।   
### मन्त्रः
इ॒मा मे॑ अग्न॒ इष्ट॑का धे॒नव॑स्सन्तु ।  

ष॒ष्टिस्स॒हस्र॑म॒युत॒म्  अख्षी॑यमाणा ऋत॒स्थास्स्थ॑र्ता॒वृधो॑ घृत॒श्चुतो॑ मधु॒श्चुत॒ ऊर्ज॑स्वतीस्स्वधा॒विनीः +++(स्थ)+++ ।  
#### टीका
उत्तरवाक्यसंबन्धार्थमिमा मे अग्न इत्यादेः पुनर्वचनम् ।   हे इष्टका षष्ट्यादिसंख्यासंख्येयाः सत्योऽक्षीयमाणाः क्षयरहिता ऋतस्था यज्ञवर्तिन्यः स्थ, ऋतावृधो यज्ञवर्धयित्र्यो भवत, घृतश्चृतो घृतक्षरणशीला मधुश्चुता मधुररसक्षरणशीला ऊर्जस्वतीर्बलवत्य स्वधाविनीरन्नवत्यश्च स्थ भवथ ।  
### मन्त्रः
ता मे॑ अग्न॒ इष्ट॑का धे॒नव॑स्सन्तु  
वि॒राजो॒ नाम॑ काम॒दुघा॑ अ॒मुत्रा॒मुष्मि॑ल्ँलो॒के ॥   [32]  
#### टीका

ता मे अग्न इत्यादि वक्ष्यमाणवाक्यसंबन्धार्थम् ।   विराजो विविधं राजमानाः ।   कामदुघाः कामानां दोग्घ्ऱ्यः ।   अमुत्र सामान्येन स्वर्गमात्रेऽमुष्मिल्ँ लोके विशेषत इन्द्रादिलोके धेनवः सन्त्वित्यन्वयः ।   मन्त्रस्य तात्पर्यं दर्शयति— “इमा मे अग्न इष्टका धेनवः सन्त्वित्याह धेनुरेवैनाः कुरुते ता एनं कामदुघा अमुत्रामुष्मिल्ँ लोक उप तिष्ठन्ते” (सं. का. ५ प्र. ४ अ. २) इति।  
अत्र विनियोगसंग्रहः—   
मधुश्च द्वादशर्तव्या अग्नेरित्यनुषज्यते ।  
संयच्चोग्रा घ्रुवा धर्ती प्राची षञ्चेष्टका इमाः ॥    
षष्ठ्यां चितौ सर्वशेषस्ते त इत्यादिको मतः ।  
सहस्रपञ्चभिर्मन्त्रैर्दिक्षु मध्ये च तां चितिम् ॥    
सहस्रस्वर्णशकलैः प्रोक्ष्ये(क्षे)त्तत इमामि (इ)ति ।  
स्वामी धेनूः करोत्येतास्त्रयोविंशति मन्त्रकाः ॥    
अथ मीमांसा।  
चतुर्थांध्यायस्य चतुर्थंपादे चिन्तितम्–   २१०१ नित्या षष्ठी चितिर्नो वा पञ्त्तापूर्व [ पेक्ष ]त्वतोऽग्रिमः।  
अपवृ*त्तावप्रतिष्ठां निमित्तीकृत्य नोऽग्रिमः॥    
अग्नौ श्रूयते “ योऽग्निं चित्वा न प्रतितिष्ठति पञ्च पूर्वाश्चितयो भवन्त्यथ षष्ठीं चितिं चिनुते ” इति।   लाङ्गलेन कृष्ट व्यामगात्रे भूप्रदेशे नानाविधामिरिष्टकाभिः पक्ष्याकारेण स्थण्डिलं निष्पाद्यते, सेयं चितिः।   तादृश्यः पञ्च चितयः पूर्वाः क्रियन्ते।   अथ षष्ठी चितिः।   तत्र षण्णां पूरणी षष्ठीति व्युत्पत्तौ पूर्वाः पञ्च चितयोऽपेक्ष्यन्ते।   अन्यथा पट्संख्यापूरकत्वासंभवात्।   तस्मादेकप्रयोगनियमादितरचितिवन्नित्येति चेन्मैवम्।   अग्नि चित्वोति पूर्वाभिरेव पञ्चमिश्चितिभिर्नित्यस्याग्निचयनस्य समाप्तौ सत्यां पश्चाद्यो न प्रतितिष्टति असौ षष्ठीं चितिं चिनुत इति कर्तृसमानाधिकृतेन यच्छव्देनाप्रतिष्ठां निमित्तीकृत्य विधानात्षष्ठी नैमित्तिकी।   ततः पञ्चचितीको नित्योऽग्नि र्नैत्तिकस्त्वेकचितीक इति न प्रयोगैक्यं, पूरणप्रत्ययस्तु अभिधानापेक्षयोपषद्यते।   पूर्वाः पञ्च चितयोऽभिहिता अभिधास्यमानां षष्ठीं चितिं चिनुत इति वचनव्यक्तिः॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके एकादशोऽनुवाकः ॥     ११॥    


## चतुर्थकाण्डे चतुर्थप्रपाठके द्वादशोऽनुवाकः


## अनुवाकः १२ अश्वमेधगतदशहविष्केष्टियाज्यापुरोनुवाक्याः

विश्वेदेवा ऋषयः


### मन्त्रः
स॒मिद्दि॒शामा॒शया॑ नस्सुव॒र्विन्मधो॒रतो॒ माध॑वᳶ पात्व॒स्मान् ।    
अ॒ग्निर्दे॒वो दु॒ष्टरी॑तु॒रदा᳚भ्य इ॒दङ्ख्ष॒त्रꣳ र॑ख्षतु॒ पात्व॒स्मान् ।    
#### टीका
(अथ चतुर्थकाण्डे चतुर्थप्रपाठके द्वादशोऽनुवाकः)   
एकादशानुवाक ऋतव्यद्या इष्टका उक्ताः।   तावता चितयः समान्ताः।   अथान्तिमे द्वादशे याज्यानुवाक्या उच्यन्ते।  
अश्वमेधप्रकरणे कल्पः— पठ्यते  “अग्नये गायत्रायेति दशहविष सर्वपृष्ठा निर्वपति समिद्दिशामिति यथालिङ्गं याज्यानुवाक्याः” इति।  

तत्राग्नये गायत्राय त्रिवृते राथंतराय वासन्तायाष्टाकपाल इत्यस्य पुरोनुवाक्यामाह— समिद्दिशामिति।   दिशां मध्ये या दिक्समित्समिन्धनहेतुः।   तदेव कथ मिति तदुच्यतेसुवांवेत्स्वर्गस्थमादित्यं विन्दते लभत इति सुवर्वित्।   आदित्यो दयस्थानत्वात्प्रच्या दिशः समिन्धनहेतुत्वम्।   तादृशी दिग्नोऽस्मानाशया पातु।   अस्माकं धनादिविषया या काचिदाशा विद्यते तस्याः पूरणेनास्मान्रक्षत्वित्यर्थः।   मधुश्चैत्रमासः।   माधवो वैशाखः।   तावुभावपि पूर्वदिग्वत्समिन्धनहेतू।   तयोर्मा सयोरादित्यस्यातितीक्ष्णप्रकाशत्वात्।   तत्राप्यतोऽस्मान्मधोश्चैत्रमासादधिकप्रकाशो यो माधवो वैशाखमासः सोऽस्मान्संतापभयात्पातु।   दुःखेन स्तरीताऽऽच्छादयिता दुष्ठरीता यो वैरी प्रावरणवस्त्रेणेव दुःखेनाऽऽच्छादयति तस्यापि दुःखकारिणो वैरिणोऽदाम्यो दम्भितुं हिंसितुमशक्यो योऽग्निर्देवः सोऽयमिदं क्षत्त्रमस्मदीयमिदं बलमस्मांश्च रक्षतु।  

### मन्त्रः

र॒थ॒न्त॒रꣳ साम॑भिᳶ पात्व॒स्मान्गा॑य॒त्री छन्द॑साव्ँवि॒श्वरू॑पा ।    
त्रि॒वृन्नो॑ वि॒ष्ठया॒ स्तोमो॒ अह्नाꣳ॑ समु॒द्रो वात॑ इ॒दमोज॑ᳶ पिपर्तु ।   

-  त्रि॒वृन्नो॑ वि॒ष्ठया॒ स्तोमो॒ अ *न्यायमालाविस्तरे तु अण्वृक्तत्वप्रतिष्ठानिमित्तीकृतितोऽन्तिम इति पाठः।  

#### टीका
तत्रैव याज्यामाह— रथंतरꣳ सामेति।   यद्रथंतरं साम तदन्यैः सामभिः सहास्मान्पातु।  
छन्दसां मध्ये गायत्रो विश्वरूपा यवमध्यपिपीलिकामध्यादिभेदैर्बहुरूपा, सा  २१०५ नोऽस्मान्रक्षतु।   त्रिवृदाख्यो यःस्तोमोऽह्नामेकाहादीनां संबन्धिन्या विष्ठया विविधया स्थित्या युक्तः, अहःसु विविधं प्रयुज्यत इत्यर्थः।   तादृशोऽस्मान्पातु।   समुद्राख्यो यो वातोऽस्ति “समुद्राय त्वा वाताय स्वाहा”  “समुद्रोऽसि नभस्वान्” इत्यादावाम्नातस्तादृशो वायुरिदमोजोऽस्मदीयं बलं पिपर्तु पालयतु पूरयतु वा।  

### मन्त्रः
उ॒ग्रा दि॒शाम॒भिभू॑तिर्वयो॒धाश्शुचि॑श्शु॒क्रे अह॑न्योज॒सीना᳚ ।    
इन्द्राधि॑पतिᳶ पिपृता॒दतो॑ नो॒ महि॑ [33]  ख्ष॒त्रव्ँवि॒श्वतो॑ धारये॒दम् ।    

#### टीका

अथेन्द्राय त्रैष्टुभाय पञ्चदशाय बार्हताय ग्रैष्मायैकादशकपाल इत्यस्य पुरोनुवाक्यामाह— उग्रा दिशामिति।   दिशां मध्ये येयमुग्रा दक्षिणा दिक्, उग्रत्वे हेतुः—अभिभूतिः, पापानामभिभवहेतुत्वादुग्रत्वं, सा वयोधा वय आयुष्यं तस्मिन्नतीते सति मृतान्पुरुषान्यमलोके दधाति स्थापयतीति वयोधाः।   वयसोऽन्ते दधातीति मध्यमपदलोपो द्रष्टव्यः।   शुचिराषाढमासः शुक्रो ज्येष्ठस्तयोः संबन्धिनि दिवसे यदौष्ण्यमस्ति ततोऽपि शुचिरोजसीनाऽतिशयेनौष्ण्यरूपौजोयुक्तः।   हे इन्द्र परमैश्वर्ययुक्त त्वमधिपतिस्तस्या उग्राया दिशस्तयोरत्युष्णयोश्च स्वामी।   तादृशस्त्वमत उभयस्मान्नेऽस्मान्पिपृतात्पालय ।   किंच विश्वतो महि सर्वस्मान्महदिदं क्षत्त्रं बलं धारय संपादय।

### मन्त्रः

बृ॒हथ्साम॑ ख्षत्र॒भृद्वृ॒द्धवृ॑ष्णियन्त्रि॒ष्टुभौज॑श्शुभि॒तमु॒ग्रवी॑रम् ।    
इन्द्र॒ स्तोमे॑न पञ्चद॒शेन॒ मध्य॑मि॒दव्ँवाते॑न॒ सग॑रेण रख्ष ।    
#### टीका
तत्रैव याज्यामाह बृहत्सामेति बृहदाख्यं यत्साम तत्त्रिष्टुभा छन्दसा सह पिपर्त्वित्यनुवर्तते।   अस्मान्पालयत्वित्यर्थः।   कीदृशं साम, क्षत्त्रभृब्दलस्य धारयितृ, वृद्धिवृष्णि यमुत्थितपुस्कम्, ओजो बलप्रदं, शुभितं शोभमानम्, उग्रवीरं तीव्रपुत्रप्रदम्।   हे  इन्द्र पञ्चदशाख्येन स्तोमेन सगराख्येन वातेन सहितः सन्निदं मध्यं रक्षातीतानागतयोर्मध्ये स्थितमिदमस्मदीयं शरीरं पालय।  

### मन्त्रः

प्राची॑ दि॒शाꣳ स॒हय॑शा॒ यश॑स्वती॒ विश्वे॑ देवाᳶ प्रा॒वृषाह्ना॒ꣳ॒ सुव॑र्वती ।    
इ॒दङ्ख्ष॒त्रन्दु॒ष्टर॑म॒स्त्वोजोऽना॑धृष्टꣳ सह॒स्रिय॒ꣳ॒ सह॑स्वत् ।    
#### टीका
अथ विश्वेभ्यो देवेभ्यो जागतेभ्यः सप्तदशेभ्यो वैरूपेभ्यो वार्षिकेभ्यो द्वादशकपाल इत्यस्य पुरोनुवाक्यामाह— प्राची दिशामिति।   अत्र प्रशब्दः प्रतिशब्दार्थे वर्तते।   तथा सति दिशां मध्ये प्राची पश्चिमा दिगित्यर्थः।   सा च सहयशा अस्मासु संपाद्यमानेन   २१०६ यशसा सहिता स्वयमपि यशस्वती।   सा च सुवर्वती स्वर्गनिवासिनी सूर्येणास्तमयकालभाविना युक्ता।   तथाविधा दिगस्मान्पात्विति शेषः।   तथा विश्वे देवाः प्रावृषा वर्षर्तुना तदीयानामह्नां समूहेन सहिताऽस्मान्पालयत्विति शेषः।   इदं क्षत्त्रमस्मत्परिपालकं राजशरीरं केनाप्यन्तेन् वैरिणा तरितुं लङ्घीयतुमशक्यमस्तु।   ओजो मदीयं वलमनाधृष्टं केनाप्यतिरस्कृतमस्तु।   तथा सहस्त्रियं सहस्त्रसंख्यायोग्यं सहस्वत्प्रवलं धामास्तु।  

### मन्त्रः

वै॒रू॒पे साम॑न्नि॒ह तच्छ॑केम॒ जग॑त्यैनव्ँवि॒ख्ष्वा वे॑शयामः ।    
विश्वे॑ देवास्सप्तद॒शेन॑ [34]  वर्च॑ इ॒दङ्ख्ष॒त्रꣳ स॑लि॒लवा॑तमु॒ग्रम् ।    

#### टीका
तत्रैव याज्यामाह– वैरूपे सामन्निति।   वैरूपाख्यं यत्सामास्ति तस्मिन्नाश्रिता वयमिह कर्मणि यत्फलमपेक्षितं तच्छकेम् संपादयितुं शक्ताः स्मः।   तथा जगत्याख्यया छन्दोदेवतयाऽनुगृहीता वयमेनं यजमानं विक्षु प्रजास्वावेशमामः प्रजानां स्वामिनं कुमं इत्यर्थः।   हे विश्वे देवाः सप्तदशाख्येन स्तोमेन युष्माभिश्चानुगृहीतमिदं क्षत्त्रमस्मत्पालकं राजशरीरं वर्चस्तेजोयुक्तं सलिलाख्येन वायुविशेषेणानुगृहीतम्।   स च वायुः “सलिलाय त्वा वाताय स्वाहा” इत्याम्नातः।   उग्रं वैरितिरस्कारक्षममस्तु।   
### मन्त्रः

ध॒र्त्री दि॒शाङ्ख्ष॒त्रमि॒दन्दा॑धारोप॒स्थाशा॑नाम्मि॒त्रव॑द॒स्त्वोजः॑ ।    
मित्रा॑वरुणा श॒रदाह्ना᳚ञ्चिकित्नू अ॒स्मै रा॒ष्ट्राय॒ महि॒ शर्म॑ यच्छतम् ।    

#### टीका
अथ ‘मित्रावरुणाभ्यामानुष्टुभाभ्यामेकावि+शाभ्यां वैराजाभ्याꣳ शारदाभ्यां पयस्या’  इत्यस्य पुरोनुवाक्यामाह— धर्त्री दिशामिति।   दिशां मध्ये धर्त्र्यस्माकं धारयित्रीयमुदीची दिगिदं क्षत्त्रमस्मत्पालकं क्षत्रियशरीरं दाधार पोषयामास।   कीदृशी, आशानामुपस्था, अस्माकं धनादिविषयाणामाशानां सिद्ध्यर्थं सेव्या।   य(त)स्या दिशः प्रसादादस्मदीयमोजो बलं मित्रवदस्तु बहुभिर्मित्रैरुपेतमस्तु।   हे मित्रावरुणा शरदा शरन्नामकेनर्तुना तदीयानामह्नां चिकित्नू ज्ञातारौ युवामस्मा इदानीं वर्तमानाय राष्ट्राय महि शर्म यच्छतं महत्सुस्त्रं संपादयतम्।   
### मन्त्रः

वै॒रा॒जे साम॒न्नधि॑ मे मनी॒षानु॒ष्टुभा॒ सम्भृ॑तव्ँवी॒र्यꣳ॑ सहः॑ ।    
इ॒दङ्ख्ष॒त्रम्मि॒त्रव॑दा॒र्द्रदा॑नु॒ मित्रा॑वरुणा॒ रख्ष॑त॒माधि॑पत्यैः ।    
#### टीका
तत्रैव याज्यमाह— वैराजे सामन्निति।   वैराजाख्य यत्सामास्ति तस्मिन्मे मदीया मनीषा बुद्धिराश्रितोऽस्त्विति शेषः तथा वीर्यमस्मदीयं शरीरव्यवहारसामर्थ्यं सहो वैरितिरस्कारकं बलं चानुष्टुभा छन्दोदेवतया संमृतं संपादितमस्तु।   मित्रावरुणा हे मित्रावरुणाविदं क्षत्त्रं राजशरीरं मित्रवन्मित्रैर्बहुभिरुपेतमार्द्रदानु आर्द्रस्य जल  २१०७ संपूर्णस्य क्षेत्रादेर्दातृ यथा भवति तथा युवामधिपपत्यै रक्षतमाधिपत्याद्विदित्वा (दि दत्त्वा) पालयतम्।  
### मन्त्रः
स॒म्राड्दि॒शाꣳ स॒हसा᳚म्नी॒ सह॑स्वत्यृ॒तुर्हे॑म॒न्तो वि॒ष्ठया॑ नᳶ पिपर्तु ।    
अ॒व॒स्युवा॑ताः [35] बृ॒ह॒तीर्नु शक्व॑रीरि॒मय्ँय॒ज्ञम॑वन्तु नो घृ॒ताचीः᳚ ।    

#### टीका
अथ बृहस्पतये पाङ्क्ताय त्रिणवाय शाक्वराय हैमन्किया चरुः, इत्यस्य पुरोनुवाक्यामाह– सम्राड्दिशामिति।   दिशां मध्ये सम्यग्राजात इति सम्राडूर्ध्वा दिक्, सा च सहसाम्नी सामभिः सहिता सहस्वती बलवती नोऽस्मान्पिपर्तु पालयतु।   तथा हेमन्ताख्य ऋतुर्विष्ठया विशिष्टया स्थित्या नः पिपर्तु।   अवस्युवाता अवस्यवो क्षयितारो वाता वाययो यासां बृहतीनामृचां ता अवस्युवाता बृहतीर्बृहत्याख्यच्छन्दोयुक्तः शक्वरीर्नु शाक्वरसाम्नो योनिभूता ऋचोऽपि घृताचीर्घृताहुतियुक्ताः सत्यो नोऽस्मदीयमिमं यज्ञमवन्तु।   
### मन्त्रः

सुव॑र्वती सु॒दुघा॑ न॒ᳶ पय॑स्वती दि॒शान्दे॒व्य॑वतु नो घृ॒ताची᳚ ।    
त्वङ्गो॒पाᳶ पु॑रए॒तोत प॒श्चाद्बृह॑स्पते॒ याम्या᳚य्ँयुङ्ग्धि॒ वाच᳚म् ।    
#### टीका

तत्रैव याज्यमाह— सुवर्वतीति।   दिशां स्वामिभूता देवी सुवर्वती स्वर्गयुक्ता स्वर्गप्रदेत्यर्थः।   नोऽस्मान्प्रति सुदुधा कामधेनुवत्सुष्ठु दोहनशीला।   अत एव पयस्वती क्षीरादिरसद्रव्यपूर्णं विशेषतो घृताची घृतं प्राप्नुवती।   हे बृहस्पते त्वं पुरएता पुरतो गन्ता सन्गोपा रक्षक उतापि च पश्चात्पृष्टतोऽपि रक्षकस्तादृशस्त्वं याम्यां यममयीं वाचं युङ्ग्धि योजय, एवमेवं वर्तस्वेत्यादिशेत्यर्थः।  

### मन्त्रः

ऊ॒र्ध्वा दि॒शाꣳ रन्ति॒राशौष॑धीनाꣳ सव्ँवथ्स॒रेण॑ सवि॒ता नो॒ अह्ना᳚म् ।    
रे॒वथ्सामाति॑च्छन्दा उ॒ छन्दोजा॑तशत्रुस्स्यो॒ना नो॑ अस्तु ।   

#### टीका
अथ ‘सवित्र आतिच्छन्दसाय त्रयस्त्रिꣳशाय रैवताय शैशिराय द्वादशकपालः’ इत्यस्य पुरोनुवाक्यामाह— ऊर्ध्वा दिशामिति।   दिशां मध्ये येयमूर्ध्वा दिक्सा रन्तिः प्रीतिहेतुः, सा चौषधीनां वृष्टिद्वारी संषादिकेति शेषः।   तादृसी नोऽस्मान्प्रति स्योना सुखदाऽस्तु।   तथाऽह्नां समूहरूपेण संवत्सरेण सह सविता सुखप्रदोऽस्तु।   तथा रेव द्रवताख्यं यत्सामातिच्छन्दा उ अतिच्छन्दोयुक्तर्गाषि तथा तस्यामृचि वर्तमानं छन्दश्चेत्येष समूहोऽजातशत्रुरस्तु, अस्मदीयः शत्रुर्यथा नोत्पद्यते तथा करोत्वित्यर्थः
### मन्त्रः

स्तोम॑त्रयस्त्रिꣳशे॒ भुव॑नस्य पत्नि॒ विव॑स्वद्वाते अ॒भि नः॑ [36]  गृ॒णा॒हि॒ ।    
घृ॒तव॑ती सवित॒राधि॑पत्यै॒ᳶ पय॑स्वती॒ रन्ति॒राशा॑ नो अस्तु ।    

#### टीका
तत्रैव याज्यामाह— स्तोमत्रयस्त्रिꣳश इति।   हे स्तोमत्रयस्त्रिंशे त्रयस्त्रिंशाख्यः स्तोमो यस्या ऊर्ध्वाया दिशः स स्तोमत्रयस्त्रिंशा, तत्संबोधनमिदम्।   भुवनस्यपत्नि भूतजातस्य पत्नी पालीयत्री (तत्संहबोधनमिदम्)।   हे विवस्तद्वाते विवस्वन्नामको वातो   २१०८ वायुर्यस्याः सा विवस्वद्वाता तत्संबोधनमिदम्।   विवस्वते त्वा वाताय स्वाहेत्यन्मयत्राऽऽम्नातम्।   तथाविधा नोऽभिगृणाह्यस्मान्प्रति हितमुपदिश।   हे सवितरिय माशा दिङ्नोऽस्मान्प्रति घृतवती बहुलघुसंपादिकाऽऽधिपत्यैरधिकपालनशक्ति भिर्योजयित्री पयस्वती क्षीरसंपादिका रन्तिः प्रीतिहेतुरस्तुः।  

### मन्त्रः

ध्रु॒वा दि॒शाव्ँवि॑ष्णुप॒त्न्यघो॑रा॒स्येशा॑ना॒ सह॑सो॒ या म॒नोता᳚ ।    
बृह॒स्पति॑र्मात॒रिश्वो॒त वा॒युस्स॑न्धुवा॒ना वाता॑ अ॒भि नो॑ गृणन्तु ।  

#### टीका
अथादित्यै विष्णुपत्न्यै चरुरित्यस्य पुरोनुवाक्यामाह— घ्रुवा दिशामिति।   दिशां मध्ये या घ्रुवा स्थिरा सूर्यगतिसाषेक्षप्राच्या दिविभागरहिता समानरूपा दिग्यश्च ब्रृहस्पतिर्योऽपि मातरिश्वाख्यो मुख्यवायुर्येचान्ये संधुवानाः सम्यक्तत्र तत्र कम्पयन्तो वातास्ते सर्वेऽपि नोऽभिगृणन्त्वस्मान्प्रति हितमुपदिशन्तु।   कीदृशी घ्रुवा, विष्णुपत्नी विष्णुः पतिः पालको यस्याः सा विष्णुपत्नी, अघोरा शान्तरूपा, अस्य सहसः सर्वस्य बलस्येशाना नियामिका, मनोता मनस्यूता पूजितेत्यर्थः।   

### मन्त्रः
वि॒ष्ट॒म्भो दि॒वो ध॒रुण॑ᳶ पृथि॒व्या अ॒स्येशा॑ना॒ जग॑तो॒ विष्णु॑पत्नी ।    
वि॒श्वव्य॑चा इ॒षय॑न्ती॒ सुभू॑तिश्शि॒वा नो॑ अ॒स्त्वदि॑तिरु॒पस्थे᳚ ।

#### टीका
तत्रैव याज्यामाह— विष्टम्भो दिव इति।   अदितिरखण्डनीया दिक्सामान्यरूपा देवतोपस्थे स्वोत्सङ्गे स्थितान्नोऽस्मान्प्रति शिवाऽस्तु शान्ता सुखकरी भवतु।   कीदृश्यादितिः, दिवो विष्टम्भो द्युलोकस्याऽऽधारभूता पृथिव्या घरुणो भूमेर्धारयित्री, अस्य जगत ईशाना सर्वस्य जगतः स्वामिभूता, विष्णुः पतिः पालको यस्याः सा विष्णुपत्नी, विश्वव्यचा जगद्व्यापिनी, इषयन्तीषमन्नं कुर्वती, सुभूतिः शोभनैश्वर्ब्योपेता।  
### मन्त्रः
वै॒श्वा॒न॒रो न॑ ऊ॒त्या पृ॒ष्टो दि॒वि ।

-  +++(अस्य मन्त्रभागस्य टीका नोपलब्धा- ७ प्रपाठकगतटीकाभागः अत्र स्थापितः)+++

- वैँ᳚श्वान॒रो न॑ ऊ॒त्या ..
- पृ॒ष्टो दि॒वि ..  
  - अथाग्नये वैश्वानराय द्वादशकपाल इत्यस्य याज्यापुरोनुनाक्ययोः प्रतीके दर्शयति– वैश्वानरो न इति।   वैश्वानरो न ऊत्या प्र यात्विति पुरोनुवाक्या ।   पृष्ठो दिवि पृष्ठो अग्निरिति याज्मा।   एतच्चोभयं वैश्वानरो न ऊत्येस्मिन्ननुवाके व्याख्यातम्।  
- वै॒श्वा॒न॒रो न॑ ऊ॒त्याऽऽप्र या॑तु परा॒वतः॑ ।  
अ॒ग्निरु॒क्थेन॒ वाह॑सा  ॥
  - अथ प्राजापत्यकाण्डमध्ये याज्याकाण्डं वैश्वदेवम् । तत्र 'वैश्वानरं द्वादशकपालं निर्वपेद्वारुणं चरुं दधिक्राव्ण्णे चरुमभिशस्यमानः' इति त्रिहविष्को यो वैश्वानरो द्वादशकपालः तस्य पुरोनुवाक्या  वैश्वानरो न इति गायत्री ॥ प्रायेण पञ्चमषष्ठयोस्सर्ववैश्वानराणामियमेव पुरोनुवाक्या वेदितव्या ।  
  वैश्वानरः विश्वेषां नराणां स्वामित्वेन सम्बन्धी अग्निः । 'नरे संज्ञायाम्' इति पूर्वपदस्य दीर्घत्वम् । ऊत्या मार्गेण करणेन अस्मद्रक्षणेन वा हेतुना आत्मनो वा तर्पणेन प्रयोजनेन । 'ऊतियूति' इति क्तिन उदात्तत्वं निपात्यते, 'उदात्तयणः' इति विभक्तेरुदात्तत्वं, 'ज्वरत्वर' इत्यादिना ऊठ् । स नोस्मानाप्रयातु आभिमुख्येनान्येभ्यश्च प्रकर्षेणास्मान् प्राप्नोतु परावतः दूरादप्यायातु । 'उपसर्गाच्छन्दसि' इति वतिः । उक्थेन स्तोत्रेण वाहसा वहनसमर्थेन अभीष्टार्थवाहनसमर्थेनेत्यर्थः । यद्वा  प्रापणसमर्थेन मार्गेण । 'वहिहाधाञ्भ्यश्छन्दसि' इत्यसुन्, 'णित्' इति हि तत्रानुवर्तते । आगत्य चास्मानभिशस्तेर्मुञ्चन्पापं वर्णमपहन्त्विति शेषः ॥

- दर्शाद्यतिपत्तिनिमित्तके वैश्वानरयागे याज्या ४ मन्त्रः
  - पृ॒ष्टो दि॒वि पृ॒ष्टो अ॒ग्निᳶ पृ॑थि॒व्याम्पृ॒ष्टो विश्वा॒ ओष॑धी॒रा वि॑वेश ।  
   वै॒श्वा॒न॒रस्सह॑सा पृ॒ष्टो अ॒ग्निस्स नो॒ दिवा॒ सः [47]  रि॒षᳶ पा॑तु॒ नक्त᳚म्  ॥

  - 'वैश्वानरं द्वादशकपालं निर्वपेदमावास्यां वा पौर्णमासीं वातिपाद्य' इत्यस्य याज्या'  पृष्टो दिवीति त्रिष्टुप् ॥ अयं वैश्वानरोग्निः दिव्यादित्यात्मना पृष्टः स्पृष्टः । छान्दसो व्यञ्जनलोपः । यद्वा  पृष्टो निषिक्तः निहितः दिव्यादित्यात्मना । पृष सेचने । पृथिव्यां च पार्थिवेषु । 'उदात्तयणः' इति विभक्तेरुदात्तत्वमुक्तम् । पृष्ट एव भूत्वा विश्वा ओषधीराविवेश, पक्तिस्थितिहेतुत्वेन सर्वं व्याप्य स्थितः । स एवम्भूतो वैश्वानरोग्निस्सहसा बलेन पृष्टस्सम्बद्धो नोस्मान् रिषः रेष्टुर्हिंसितुः दिवा पातु रक्षतु । नोस्मान्नक्तं च पातु अतिपत्तिदोषात्पात्विति ॥

### मन्त्रः
अनु॑ नो॒ऽद्यानु॑मतिः ...  

#### टीका
अथाग्नये वैश्वानराय द्वादशकपाल इत्यस्य याज्यानुवाक्ययोः प्रतीके दर्शयति— अनु नोद्येऽति।  अनु नोऽद्यानुमतिरिति पुरोनुवाक्या।  

- [ अनु॑ नो॒ऽद्यानु॑मतिर्य॒ज्ञन्दे॒वेषु॑ मन्यताम् ।  
अ॒ग्निश्च॑ हव्य॒वाह॑नो॒ भव॑तान्दा॒शुषे॒ मयः॑ ।  

  - अनुमतेः पुरोनुवाक्या  अनु न इत्यनुष्टुप् ॥ नोस्माकमिमं यज्ञं अनुमतिर्देवी अद्येदानीं देवेषु अनुमन्यतां देवान् प्रापयतु देवनिमित्तं वा अनुजानातु । ऊनचन्द्रा पौर्णमासी अनुमतिः । अग्निश्च हव्यवाहनः हविषां वोढा देवेष्वनुमन्यतामित्येव । 'हव्येनन्तः पादम्' इति ञ्युट्, किंच  तौ अनुमतिहव्यवाहनौ दाशुषे हविर्दत्तवते अस्मै यजमानाय मयः सुखहेतुः भवताम् ॥]
### मन्त्रः
अविद॑नुमते॒ त्वम् ..
#### टीका
अन्विदनुमते त्वमिति याज्या, एतच्चोभयमिदं वामास्ये हविरित्यनुवाके व्याख्यातम्।  

  - पूर्णमन्त्रपाठः  
 [अन्विद॑नुमते॒ त्वम् [34]  मन्या॑सै॒ शञ्च॑ नᳵ कृधि ।  
 क्रत्वे॒ दख्षा॑य नो हिनु॒ प्र ण॒ आयूꣳ॑षि तारिषः ।

  - याज्या  अन्वित्यनुष्टुप् ॥ अनुमते त्वं मन्यासै अनुमन्यस्व लोटि 'वैतोन्यत्र' इत्यैकारः । किंच  नोस्माकं शं सुखं च कृधि कुरु । करोतेर्लोटि शपो लुक्, 'श्रुशृणुकृवृभ्यः' इति धिभावः । किं पुनरनुमन्तव्यमित्याह  क्रत्वे क्रतवे यागाय प्रत्ययाय वा दक्षाय समर्थाय शीघ्रकरणाय क्रत्वर्थं वा यद्दक्षमन्नं तदर्थं नः अस्मान् हिनु प्रेरय । 'जसादिषु वा वचनम् प्राङ्णौ चङ्युपधायाः' इति दीर्घं ङितीति गुणो न प्रवर्तते । तदर्थं चास्माकं आयूंषि प्रतारिषः प्रवर्तय । तरतेर्ण्यान्ताल्लेटि 'सिब्बहुलं लेटि' इति सिप् 'लेटोडाटौ' इत्यडागमः, 'उपसर्गाद्बहुलम्' इति नसो णत्वम् ॥]

### मन्त्रः
कया॑ नश्चि॒त्र आ भु॑व॒त्

#### टीका
अथ काय एककपाल इत्यस्य याज्यानुवाक्योः प्रतीके दर्शयति— कया नश्चित्र इति।   कया निश्चित्र आ भुवादिति पुरोनुवाक्या।

- [कया॑ नश्चि॒त्र आ भु॑वदू॒ती स॒दावृ॑ध॒स्सखा᳚ ।  
कया॒ शचि॑ष्ठया वृ॒ता ।  

 - अथ कायमेककपालमित्यस्य पुरोनुवाक्यामाह— कया नश्र्वित्र इति।   कस्य प्रजापतेः संबन्धिनीत्यस्मिन्नर्थे स्रीलिङ्गः केतिशब्दो वर्तते।   ऊतिशब्दो रक्षणवाची।   कयोत्या प्रजापतिसंबन्धिना रक्षणेन चित्र आभुवद्विचित्रोऽयं यज्ञो नोऽस्मान्प्रत्यागतः।   कीदृशो यज्ञः, सदावृधः सर्वदा वर्धमानः, सखा सखिवत्प्रियतमः।   स च यज्ञः कया प्रजापतिसंबन्धिन्या शचि ष्टयाऽतिशयितया शक्त्या वृता युक्त इत्यर्थः।  

### मन्त्रः
को अ॒द्य यु॑ङ्क्ते ॥   [37]  
#### टीका
को अद्य युङ्क्त इति याज्या एतच्चोभयमिन्द्राग्नी रोचनेत्यस्मिन्ननुवाके व्याख्यातम्।  

- पूर्णमन्त्रपाठः  
- [ को अ॒द्य यु॑ङ्क्ते धु॒रि गा ऋ॒तस्य॒ शिमी॑वतो भा॒मिनो॑ दुर्हृणा॒यून् ।  
आ॒सन्नि॑षून्हृ॒थ्स्वसो॑ मयो॒भून्य ए॑षाम्भृ॒त्यामृ॒णध॒थ्स जी॑वात् ।  

  - तत्रैव याज्यामाह को अद्य युङ्क्त इति।   कः प्रजापतिरद्यास्मिन्दिन ऋतस्य धुरि यज्ञस्याग्रभागे यज्ञप्रवृत्तिवेलायामित्यर्थः।   गा वाग्विशेषानस्मदीयस्तुतिरूपान्युङ्क्ते स्वचित्ते योजयति।   कीदृशान्वाग्विशेषान्, शिमीवतः कर्मयुक्तानेतत्कर्मयोग्यानित्यर्थः।   भामिनः स्वार्थावभासकान।   दुर्हृणायून्दुःखहरणशीलान्।   आसन्निषूनस्मदीययास्यं मुखमिष्यन्ति गच्छन्तीत्यासन्निषवस्तान।   हृत्स्वसो हृत्सु स्तुत्यानां हृदयेषु सन्ति तिष्ठन्तीति हृत्स्वसस्तान्हृदयंगमानतिप्रियानित्यर्थः।   मयोभून्सुखस्य भावयितृन।   यो यजमान एषां वाग्विशेषाणां सृत्या भरणक्रियामृणधद्वर्थयति पुनः पुनः स्तौतीत्यर्थः ।   स यजमानो चीवाच्चिरं जीवति। ]

२१०९ अत्र विनियोगसंग्रहः—   
अथाश्वमेधे या त्विष्टिर्हविर्मिर्दशाभिर्युता।  
विधीयतेऽग्नये गायेत्यनुवाकेन तत्र च॥    
द्वे द्वे याज्यानुवाक्ये स्तामित्यृचो विंशतिस्त्वह॥    

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके  द्वादशोऽनुवाकः ॥ १२॥    
वेदार्थस्य प्रकाशेन तमो हार्दं निवारयन्।  
पुमर्थांश्चतुरो देयाद्विद्यातीर्थमहेश्वरः॥    
इति श्रीमद्विद्यातीर्थमहेश्वरपरावतारस्य श्रीमद्राजाधिराजपरमेश्वरस्य श्रीवीरबुक्कमहाराजस्याऽऽज्ञापरिपालकेन माधावाचार्येण विरचिते  वेदार्थप्रकाशे कृष्णयजुर्वेदीयतैत्तिरीयसंहिताभाष्ये  चतुर्थकाण्डे चतुर्थः प्रपाठकः ॥     ४ ॥    
