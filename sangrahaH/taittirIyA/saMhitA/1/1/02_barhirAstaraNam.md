---
title: ०२ बर्हिरास्तरणम्

---
+++(अश्वपर्शुमसिदं वाभिमन्त्रयते)+++  
+++(बर्हिर्लवनद्वारेण)+++ य॒ज्ञस्य॑ घो॒ष+++(य)+++द् अ॑सि। 
____
+++(गार्हपत्ये प्रतितपति)+++  
प्रत्यु॑ष्ट॒ꣳ॒ रख्ष॒ᳶ, प्रत्यु॑ष्टा॒ अरा॑तयः+++(=अदातारः)+++।
____
+++(गार्हपत्य-प्रदेशाद् आहवनीयं गच्छति)+++  
प्र+इ॒यम् +++(अश्वपर्शुः)+++ अ॑गाद्,  
धि॒षणा॑+++(=धृष्टा [लवने])+++ ब॒र्॒हिर् अच्छ॒ +++(आप्तुं)+++ मनु॑ना कृ॒ता स्व॒धया॒+++(=अश्वमांसेन)+++ वित॑ष्टा॒+++(=वितनूकृता)+++।  
त +++(बर्हिर्)+++ आव॑हन्ति क॒वय॑ᳶ पु॒रस्ता᳚द्  
दे॒वेभ्यो॒ जुष्ट॑म् इ॒ह ब॒र्॒हिर् आ॒सदे॑+++(=आसादयितव्यम्)+++।
____
+++(प्रस्तरार्थान् दर्भान्प्रतिगृह्णाति)+++  
दे॒वाना᳚म् परि-षू॒तम्+++(=गृहीतम्)+++ अ॑सि। 
____
+++(दर्भस्तम्बम् उन्मार्ष्टि)+++  
+++(हे दर्भस्तम्ब!)+++ व॒र्॒ष-वृ॑द्धम् असि। 
____
+++(असिदादिना बर्हिस् संश्लेषयति)+++  
देव॑बर्हि॒र्! मा त्वा॒ +++(पर्वणो)+++ ऽन्वङ्+++(=ऽधस्तात्)+++ मा +++(ऽच्छिदम्)+++ ति॒र्यक् ।

+++(कस्मात्पुनरन्वक् छेदादि वर्ज्यत इत्याह)+++  
पर्व॑+++(=प्ररोहस्थानं)+++ ते +++(पुनरपि प्ररोहार्थं)+++ +++(आ)+++राध्यासम् ।

____
+++(आच्छिनत्ति)+++  
आ॒च्छे॒त्ता ते॒ मा रि॑षम् ।
____
+++(आच्छिन्नान् अभिमृशति)+++  
देव॑बर्हिश्! श॒त-व॑ल्श॒व्ँ+++(=प्ररोहं)+++ वि रो॑ह ।

+++(आत्मानं प्रत्यभिमृशति)+++  
स॒हस्र॑-वल्शाः॒+++(=प्ररोहाः)+++ [2] वि व॒यꣳ रु॑हेम ।  

____
+++(प्रस्तरं निदधाति)+++  
पृ॒थि॒व्यास् स॒म्पृच॑ᳶ +++(असमान्)+++ पाहि ।

____
+++(निधनानि सम्भरति)+++  
सु॒स॒म्भृता᳚ +++(रज्ज्वा)+++ त्वा॒ सम्भ॑रामि +++(इतरमुष्टिभिस् सह)+++ ।

____
+++(रास्नां करोति)+++  
अदि॑त्यै॒ रास्ना॑+++(=रशना/ रश्मी)+++ ऽसि ।

____
+++(सन्नह्यति)+++  
इ॒न्द्रा॒ण्यै स॒न्नह॑नम् +++(= शुल्बान्तयोस्संश्लेषणम् एव)+++ ।

+++('इन्द्राणी वा अग्रे देवतानां समनह्यत' (तै.ब्रा. 3.2.2) इति ब्राह्मणम् ।)+++
____
+++(ग्रन्थिं करोति)+++  
पू॒षा ते᳚ ग्र॒न्थिङ् ग्र॑थ्नातु  ।

____
+++(शुल्बान्तमुपगूहति)+++  
स +++(ग्रन्थिः)+++ ते॒ मा +++(प्रदेशान्तरम्)+++ ऽऽस्था᳚त् ।

____
+++(बर्हिरुद्यच्छते)+++  
इन्द्र॑स्य त्वा बा॒हुभ्या॒म् उद्य॑च्छे ।
____
+++(शीर्षन्नधिनिधत्ते)+++  
बृह॒स्पते᳚र् मू॒र्ध्ना ह॑रामि ।  

____
+++(प्रत्यागच्छति)+++  
उ॒र्व् अ॑न्तरि॑ख्ष॒म् अन्वि॑हि ।  
+++(महान् पन्थाः, सुखेन गच्छेति भावः ॥)+++

____
+++(उपरि सादयति)+++  
+++(श्वो हविषो धारणाद्, अग्नौ प्रहरिष्यमाणत्वात् च)+++ दे॒व॒ङ्ग॒मम् अ॑सि ॥ [3]  

