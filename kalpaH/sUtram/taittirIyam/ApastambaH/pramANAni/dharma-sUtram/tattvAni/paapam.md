---  
title: पापम्
tags: [पापम्, पुण्यम्, दोषाः, भूतदाहि-दोषाः, कर्म-फलम्, कर्म-विपाकः, क्रोधः, रोषः, दम्भः, परीवादः, असूया, हर्षः, अत्याशः]
unicode_script: devanagari  
  
--- 

## कामस्यापायः
यत्र तु प्रीत्युपलब्धितः प्रवृत्तिर्न तत्र शास्त्रमस्ति ११ तदनुवर्तमानो नरकाय राध्यति १२ …हृष्टो दर्पति दृप्तो धर्ममतिक्रामति धर्मातिक्रमे खलु पुनर्नरकः ४

## अशुचिकराणि
अथाशुचिकराणि १२ शूद्र-गमनमार्यस्त्रीणाम् १३ प्रतिषिद्धानां मांसभक्षणम् १४ +++(यथा -)+++ शुनो मनुष्यस्य च कुक्कुटसूकराणां ग्राम्याणां क्रव्यादसाम् १५ मनुष्याणां मूत्रपुरीषप्राशनम् १६ शूद्रोच्छिष्टमपपात्रागमनं चार्याणाम् १७ एतान्यपि पतनीयानीत्येके १८ अतोऽन्यानि दोषवन्त्यशुचिकराणि भवन्ति १९

## दोषाः
दोषाणां तु विनिर्घातो योगमूल इह जीविते । निर्हृत्य भूतदाहीयान् क्षेमं गच्छति पण्डितः ३ अथ भूतदाहीयान्दोषानुदाहरिष्यामः ४ क्रोधो हर्षो रोषो लोभो मोहो दम्भो द्रोहो मृषोद्यमत्याशपरीवादावसूया काममन्यू अनात्म्यमयोगस्तेषां योगमूलो निर्घातः ५ अक्रोधोऽहर्षोऽरोषोऽलोभोऽमोहोऽदम्भोऽद्रोहः सत्यवचनमनत्याशोऽपैशुनमनसूया संविभागस्त्याग आर्जवं मार्दवं शमो दमः सर्वभूतैरविरोधो योग आर्यमानृशंसं तुष्टिरिति सर्वाश्रमाणां समयपदानि तान्यनुतिष्ठन्विधिना सार्वगामी भवति ६ २३ … दोषफलसंशये न तत्कर्तव्यम् १९ एवमध्यायानध्याये २० …क्रोधादींश्च भूतदाहीयान्दोषान्वर्जयेत् २३
 … अहविष्यमनृतं क्रोधं येन च क्रोधयेत् । स्मृतिमिच्छन्यशो मेधां स्वर्गं पुष्टिं द्वादशैतानि वर्जयेत् ३

### ससङ्कल्पता
यः प्रमत्तो हन्ति, प्राप्तं दोषफलम् २ सह संकल्पेन भूयः ३ एवमन्येष्वपि दोषवत्सु कर्मसु ४ तथा पुण्यक्रियासु ५ … प्रयोजयिता मन्ता कर्तेति स्वर्गनरकफलेषु कर्मसु भागिनः १ यो भूय आरभते तस्मिन्फलविशेषः २ 

### पतनीयानि
अथ पतनीयानि ७ स्तेयम्, आभिशस्त्यं +++(=ब्रह्महत्या)+++, पुरुषवधो, ब्रह्मोज्झं, गर्भशातनम्, मातुः पितुरिति योनिसंबन्धे सहापत्ये स्त्रीगमनं, सुरापानम्, असंयोग-संयोगः ८ गुर्वीसखिं गुरुसखिं च गत्वा ऽन्यांश् च परतल्पान् ९ नागुरुतल्पे पततीत्येके १० अधर्माणां तु सततम् आचारः ११ …अभीचारानुव्याहाराव् अशुचिकराव् अपतनीयौ १५ पतनीयाव् इति हारीतः १६

## फलम्
ततः परिवृत्तौ कर्मफलशेषेण जातिं रूपं वर्णं बलं मेधां प्रज्ञां द्रव्याणि धर्मानुष्ठानमिति प्रतिपद्यते । तच्चक्रवदुभयोर्लोकयोः सुख एव वर्तते ३ यथौषधिवनस्पतीनां बीजस्य क्षेत्रकर्मविशेषे फलपरिवृद्धिरेवम् ४ एतेन दोषफलपरिवृद्धिरुक्ता ५ स्तेनोऽभिशस्तो ब्राह्मणो राजन्यो वैश्यो वा परस्मिंल् लोके परिमिते निरये वृत्ते जायते चाण्डालो ब्राह्मणः पौल्कसो राजन्यो वैणो वैश्यः ६ एतेनान्ये दोषफलैः कर्मभिः परिध्वंसा दोषफलासु योनिषु जायन्ते वर्णपरिध्वंसायाम् ७ … धर्मचर्यया जघन्यो वर्णः पूर्वं पूर्वं वर्णमापद्यते जातिपरिवृत्तौ १० अधर्मचर्यया पूर्वो वर्णो जघन्यं जघन्यं वर्णमापद्यते जातिपरिवृत्तौ ११ 
… सह देवमनुष्या अस्मिंल् लोके पुरा बभूवुः । अथ देवाः कर्मभिर्दिवं जग्मुरहीयन्त मनुष्याः । तेषां ये तथा कर्माण्यारभन्ते सह देवैर्ब्रह्मणा चामुष्मिंल् लोके भवन्ति । … 