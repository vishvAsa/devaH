---
title: सीमन्तोन्नयनम्
unicode_script: devanagari

---
शम्याः परिध्यर्थे विवाहोपनयसमावर्तनसीमन्तचौलगोदानप्रायश्चित्तेषु ॥ …  
सीमन्तोन्नयनं प्रथमे गर्भे चतुर्थे मासि ॥ आपस्तम्बगृह्यसूत्र १४.१ ॥  
ब्राह्मणान्भोजयित्वाऽशिषो वाचयित्वाग्नेरुपसमाधानाद्याज्यभागान्तेऽन्वारब्धायामुत्तरा आहुतीर्हुत्वा +++(=  धाता ददातु नो रयिऽमिति चतस्रो यस्त्वा हृदा कीरिणेति चतस्रः)+++ जयादि प्रतिपद्यते ॥  
परिषेचनान्तं कृत्वापरेणाग्निं प्राचीमुपवेश्य त्रेण्या +++(= त्रिषु प्रदेशेषु एनी श्वेती)+++ शलल्या त्रिभिर्दर्भपुञ्जीलैश् शलालुग्लप्सेन +++(= पिशाचोदुम्बरस्य तरुणफलसङ्घातविशेषः)+++ इत्यूर्ध्वं सीमन्तमुन्नयति व्याहृतीभिरुत्तराभ्यां च ॥  
गायतमिति वीणागाथिनौ संशास्ति ॥ +++("सालवीः" इत्येषा)+++ न सर्वेषां ब्राह्मणानामपि तु साल्वानाम्+++(=साल्वदेशनिवासिनाम्)+++ ॥ +++(अन्येषाम् - "सोम एव नो राजा" इत्येषा।)+++ नदीनिर्देशश्च यस्यां वसन्ति ॥  
यवान् विरूढानाबध्य वाचं यच्छत्यानक्षत्रेभ्यः ॥ उदुतेषु नक्षत्रेषु प्राचीमुदीचीं वा दिशमुपनिष्क्रम्य वत्समन्वारभ्य व्याहृतीश्च जपित्वा वाचं विसृजेत् ॥ व्याहृतयस्समस्ताः याजमानसमाम्नायात्प्रत्येतव्याः ॥
