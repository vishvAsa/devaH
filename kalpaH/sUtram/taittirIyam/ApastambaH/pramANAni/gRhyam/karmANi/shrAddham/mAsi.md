---
title: मासिश्राद्धम्
unicode_script: devanagari

practice_weight: 0
---

अस्य विस्तारो [ऽत्र](../../../../../../../general/ArAdhanam/shrAddham/mAsi/)।

मासि श्राद्धस्यापरपक्षे यथोपदेशं कालाः १  
शुचीन् मन्त्रवतो योनि-गोत्र-मन्त्रासम्बन्धान् अयुग्माँस् त्र्यवरान् अनर्थावेक्षो भोजयेत् २  
अन्नस्योत्तराभिर् जुहोति ३  
आज्याहुतीरुत्तराः ४  
एतद्वा विपरीतम् ५  
सर्वमुत्तरैरभिमृशेत् ६  
कॢप्तान्वा प्रतिपूरुषम् ७  
उत्तरेण यजुषोपस्पर्शयित्वा ८  
भुक्तवतो ऽनुव्रज्य प्रदक्षिणीकृत्य  
द्वैधं दक्षिणाग्रान् दर्भान् संस्तीर्य  
तेषूत्तरैरपो दत्त्वा  
उत्तरैर् दक्षिणापवर्गान् पिण्डान्दत्त्वा  
पूर्ववदुत्तरैरपो दत्त्वा  
उत्तरैरुपस्थाय  
उत्तरयोदपात्रेण त्रिः प्रसव्यं परिषिच्य  
न्युब्ज्य पात्राण्य्  
उत्तरं यजुरनवानं त्र्यवरार्ध्यमावर्तयित्वा  
प्रोक्ष्यपात्राणि  
द्वन्द्वमभ्युदाहृत्य  
सर्वतस् समवदायोत्तरेण यजुषाशेषस्य ग्रासवरार्ध्यं प्राश्नीयात् ।  
