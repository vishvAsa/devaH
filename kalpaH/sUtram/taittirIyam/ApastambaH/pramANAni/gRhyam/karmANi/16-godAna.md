---
title: १६-वर्षे गोदानम्
unicode_script: devanagari

---

एवं +++(=[चौलवत्](chaulam/))+++ गोदानमन्यस्मिन्नपि नक्षत्रे षोडशे वर्षे ॥  
अग्निगोदानो +++(ब्रह्मचारी)+++ वा स्यात् ॥  
+++(सुदर्शनसूरिः - आज्यभागान्ते कृते "अग्नये काण्डर्षये स्वाहा" इत्याज्येनैवैका प्रधानाहुतिः । ततो जयादि क्षुरप्रक्षालनान्तम् ॥)+++  
+++(हरदत्तः - तस्य काण्डोपाकरकाण्डसमापनाभ्यां प्रतिपत्तिरवसानं च । (बौ.गृ.३२५२५८) इति । किमुक्तं भवति? आग्नेयानां काण्डानां उपाकरणसमापनयोर्यः कल्पः तत्र चौलधर्माः प्रवर्तन्त इति । सकृत्पात्राणि न शमयाः । तत्र प्रयोगः- ब्राह्मणान् भोजयित्वाऽशिषो वाचयित्वा तूष्णीं केशश्मश्रु वापयित्वाग्नेरुपसमाधानादि परिषेचनान्तानि आग्नेयकाण्डोपाकरणवत्कृत्वा शुक्रियवद्देवतोपस्थानम् "अग्ने व्रतपते व्रतं चरिष्यामि"इति । संवत्सरे व्रतचर्या । अन्ते विसर्गः । एवमेवाचारिषमित्यादि विकारः शुक्रियवत्दैवतम् । केशश्मश्रुवपनम् । अन्ते ब्राह्मणभोजनम् ।)+++  

संवत्सरं गोदानव्रतमे+++(मित्ये)+++क उपदिशन्ति ॥ १६.१४ ॥ +++(= ब्रह्मचर्यम्। चौलगोदानेऽयं विकल्पः, अग्निगोदाने नित्य इति हरदत्तः।)+++

एतावन् नाना+++(=भेदः)+++ - सर्वान् केशान् +++(शिखामपीति केचित्)+++ वापयते +++(आचार्येण, वरदानञ्चाचार्यायैव ।)+++ ॥ 

+++(अहरहर्)+++ उदकोपस्पर्शनमिति छन्दोगाः १६