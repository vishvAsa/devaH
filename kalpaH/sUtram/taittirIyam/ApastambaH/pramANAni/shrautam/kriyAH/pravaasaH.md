---
title: प्रवासः
unicode_script: devanagari

practice_weight: 0
---

रुद्रदत्तटीखा [ऽत्र](https://archive.org/details/in.ernet.dli.2015.277413/page/n324)। धूर्तस्वाम्य् [अत्र](https://archive.org/details/in.ernet.dli.2015.495870/page/n318)।

[स्वस्त्ययनवाचनम्](../svastyayana/) पृथग् उक्तम्।

## निर्गमनम्
प्रवत्स्यन् +++(=ग्रामान्तरे रात्रिं वत्स्यन्)+++ +++(साहायकं कञ्चित्)+++ संप्रेष्यत्य् "अग्नीन् समाधेही"ति १  
ज्वलत उपतिष्ठते २  
"पशून्नः शंस्य पाहि, तान्नो गोपायास्माकं पुनरागमादि"त्याहवनीयम् ।  
"प्रजां नो नर्य पाहि, तां नो गोपायास्माकं पुनरागमादि"ति गार्हपत्यम् ।  
"अन्नं नो बुध्न्य पाहि, तन्नो गोपायास्माकं पुनरागमादि"त्यन्वाहार्यपचनम् ३  
अन्तराग्नी तिष्ठञ् जपति +"इमान्नो मित्रावरुणा गृहान् गोपायतं युवम् । अविनष्टान् अविहृतान् पूषैनान् अभिरक्षत्वास्माकं पुनरागमादि"ति ४

पूर्ववद् विराट्क्रमैर् उपस्थायाशित्वा, प्रवसथमेष्यन्न् आह - "अग्नीन्समाधेही"ति ५  
ज्वलत उपतिष्ठते - 
"प्रजां मे नर्य पाहि तां मे गोपायास्माकं पुनरागमादि"ति गार्हपत्यम् ।  
"अन्नं मे बुध्न्य पाहि तन्मे गोपायास्माकं पुनरागमादि"त्यन्वाहार्यपचनम् ।  
"पशून्मे शंस्य पाहि तान्मे गोपायास्माकं पुनरागमादि"त्याहवनीयम् ६  
"मम नाम प्रथमं जातवेद" इति च वाग्यतो ऽभिप्रव्रजति "मा प्रगाम पथो वयं मा यज्ञादिन्द्र सोमिनः । मान्तःस्थुर्नो अरातयः । उदस्माँ उत्तरान्नयाग्ने घृतेनाहुत । रायस्पोषेण संसृज प्रजया च बहून्कृधी"ति ८  
आरादग्निभ्यो वाचं विसृजते ९  

## प्रयाणम्
प्रवसन्काले विहारमभिमुखोऽग्न्युपस्थानं जपति १  
"इहैव सन् तत्र सतो वो अग्नयः प्राणेन वाचा मनसा बिभर्मि ।  
तिरो मा+++(ं)+++ सन्तमायुर्मा प्रहासीज्, ज्योतिषा वो वैश्वानरेणोपतिष्ठ" इति यद्यनुपस्थाय प्रवसेदेतयैवोपतिष्ठेत २  

## प्रत्यागतिः
समिधः कृत्वा प्रत्येति ३  
यथा ह वा इतं पितरं प्रोषिवांसं पुत्राः प्रत्याधावन्त्येवं ह वा एतमग्नयः प्रत्याधावन्ति । स शकलान् दारूणि वाहरन्नेति, यथैव तत्पुत्रेभ्य आहरन्नेति । तादृक्तदिति विज्ञायते ४  
आरादग्निभ्यो वाचं यच्छति ५  
यद्येनं राजा पिताचार्यो वान्तरेणाग्नीन्स्याच् +++(अगार)+++छदिर्दर्शे +++(स्थाने)+++ नैनमाद्रियेत ६  
"विश्वदानीमाभरन्तोऽनातुरेण मनसा । अग्ने मा ते प्रतिवेशा रिषाम । नमस्ते अस्तु मीढुषे नमस्त उपसद्वने । अग्ने शुम्भस्व तन्वः सं मा रय्या सृजेत्यभ्यै"ति ७  
"अग्नीन्समाधेही"ति +++(प्रेष्यति)+++८  
ज्वलत उपतिष्ठते ९  

"पशून्नः शंस्याजूगुपस्, तान्नः पुनर्देही"त्याहवनीयमभिप्राण्य+++(=उपर्युच्छ्वस्य)+++  
"अग्ने सहस्राक्ष शतमूर्धञ्, छतं ते प्राणाः, सहस्रमपानाः ।  
त्वं साहस्रस्य राय ईशिषे, सहस्रधारस्य पयसः ।  
तस्य नो रास्व तस्य ते भक्षीय  
तस्य ते वयं भूयिष्ठभाजो भूयास्मे"त्याहवनीयम् १०  

"प्रजां नो नर्याजूगुपस्, तां नः पुनर्देही"ति गार्हपत्यमभिप्राण्य+++(=उपर्युच्छ्वस्य)+++  
"अग्ने गृहपते सुगृहपतिरहं त्वया गृहपतिना भूयासं,  
सुगृहपतिर् मया त्वं गृहपतिना भूयाः ।  
शतं हिमाद्वायू राधांसीत् संपृञ्चानावसंपृञ्चानौ तन्व" इति गार्हपत्यम् १

"अन्नं नो बुध्न्याजूगुपस्तन्नः पुनर्देही"त्यन्वाहार्यपचनमभिप्राण्यान्तराग्नी तिष्ठञ्जपति यथा प्रवत्स्यद् उपस्थाने २ "अजूगुपतम्, अभ्यराक्षीदि"ति मन्त्रं संनमति ३

"मम नाम तव च जातवेद" इति चतसृभिराहवनीयम् ४  
"प्रजां मे नर्याजूगुपस् तां मे पुनर्देही"ति गार्हपत्यम् अभ्यपान्य+++(=उपरि निश्वस्य)+++  
"अन्नं मे बुध्न्याजूगुपस्, तन्मे पुनर् देही"त्यन्वाहार्यपचनमभ्यपान्य  
"पशून्मे शंस्याजूगुपस् तान्मे पुनर् देही"त्याहवनीयमभ्यपान्य पूर्ववद् विराट्क्रमैर् उपतिष्ठते । अजूगुप इति मन्त्रं संनमति ५  
अग्न्युपस्थानवदत्र समिधो +++(="इन्धानास् त्वा शतं")+++ दिशां चोपस्थानम् ६

## दीर्घप्रवासः
नवमीं चेद् अतिप्रवसेन् "मित्रो जनान्यातयति प्रजानन्नि"ति मैत्र्योपस्थाय  
"मनो ज्योतिर्जुषतामि"त्याहुतिं जुहुयात् ७  
समिध आहुतिमुपस्थानम् इत्येवमनुपूर्वाण्येके समामनन्ति ८

## सङ्क्षिप्तविधयः
तदाहुर् नाग्निरुपस्थेयः- कः श्रेयांसं विषुप्तं बोधयिष्यतीति । +++(व्यक्तेषु त्वग्निषु तु)+++ "अभयंकराभयं मे कुरु+++(अकार्षीर् इति प्रत्यागमने)+++, स्वस्ति मेऽस्त्व्, अभयं मे अस्त्वि"त्येव ब्रूयात् - प्रवत्स्यदुपस्थानम् आगतोपस्थानं चाधिकृत्य वाजसनेयिनः समामनन्ति १ +++(वाङ्नियमः समिदाहरणम् प्रत्यागमने तु भवत्येव।)+++

"नमो वो ऽस्तु प्रवत्स्यामि, नमो वोऽस्तु प्रावात्स्यमि"ति बृह्वृचाः २

## पत्नीगृहगमनम्
"गृहा मा बिभीत, मा वेपिढ्वम्, ऊर्जं बिभ्रत एमसि ।  
ऊर्जं बिभ्रद्वः, सुवनिः सुमेधा गृहानैमि, मनसा मोदमानः ।  
येषाम् अध्येति प्रवसन् येषु सौमनसो बहुः ।  
गृहान् उपह्वयामहे, ते नो जानन्तु जानतः ।  
उपहूता भूरिधनाः सखायः स्वादुसंमुदः ।  
अरिष्टाः सर्वपूरुषा गृहा नः सन्तु सर्वदा ।  
उपहूता इह गाव उपहूता अजावयः ।  
अथो अन्नस्य कीलाल उपहूतो गृहेषु न" इति गृहानभ्येति ३

"क्षेमाय वः शान्त्यै प्रपद्ये, शिवं शग्मं शंयोः शंयोरि"ति प्रविशति ४  
"ऊर्जं बिभ्रद्वः सुमनाः सुमेधा गृहानागां मनसा मोदमानः ।  
इरां वहन्तो घृतमुक्षमाणास् तेष्वहं सुमनाः संविशामी"ति प्रविश्य जपति । संविशन्वा ५

## सगृह-यानम्
### निर्गमहोमः
#### कालः
सगृहः प्रयास्यन्वास्तोष्पतीयं +++(होमं)+++ जुहोति १
अहुते यानेषु भण्डान्यारोपयन्ति २ न +++(होमात् पूर्वम् आरोपणे यद्)+++ हीनम् अन्वाहरेयुः ३  
यद्यनो+++(=शकट)+++वाह्यं +++(धान्यादिकम्)+++ स्यात् पूर्वं तं प्रवहेयुर्, अप वोद्धरेयुः +++(नामान्यत्र स्थापयेयुर्वा पश्चान् नयनाय)+++ ४  
यत्र संहिता रात्रीर्वसेत्पञ्च सप्त नव दश वा, तत्+++(=तस्मात्)+++ प्रयास्युञ्जुहुयात् +++(वास्तोष्पतीयम्)+++ ५  
नवरात्रवास्तौ +++(सङ्कल्पितायाम्)+++ वा पुनरेत्यैकाम् +++(रात्रिम्)+++ उषित्वा प्रयास्यञ् जुहुयात् ६  

+++(शकटानाम्)+++ दक्षिणो युक्तो भवति सव्यो ऽयुक्तः +++(यदा तदा होमकालः)+++। अपि वाग्निष्ठस्य+++(=अरणियुक्ते शकटे)+++ दक्षिणो युक्तः सव्यस्य योक्त्रं परिहृतम्  +++(यदा तदा होमकालः)+++। सर्वेषु वा युक्तेषु +++(होमकालः)+++७  

#### विवरणम्
वास्तोष्पत इत्यनुद्रुत्योत्तरया +++(अग्नीन् प्रणीयेति केचित्)+++ गार्हपत्ये हुत्वा  
अवक्षाणानि+++(=उल्मूकानि)+++ संप्र-क्षाप्य+++(=पूर्णं दाहयित्वा)+++ पृथग् अरणीष्व् अग्नीन् समारोपयते ये धार्यन्ते ८  

### आरोपणम्
उपर्यग्नावरणी धारयञ् जपत्य् "अयं ते योनिरृत्विय" इति ९
+++(अ॒यं ते॒ योनि॑र्‌ऋ॒त्वियः॑ । यतो॑ जा॒तो अरो॑चथाः । तं जा॒नन्न॑ग्न॒ आरो॑ह । अथा॑ नो वर्धया र॒यिम् । )+++  

अपि वा यजमान एवात्मन्समारोपयते १०  
"या ते॑ अग्ने य॒ज्ञिया॑ त॒नूस्तयेह्यारो॑हा॒त्माऽऽत्मान॑म् । अच्छा॒ वसू॑नि कृ॒ण्वन्न॒स्मे नर्या॑ पु॒रूणि॑ ।  
य॒ज्ञो भू॒त्वा य॒ज्ञमा सी॑द॒ स्वां योनि॑म् । जात॑वेदो॒ भुव॒ आ जाय॑मान॒स्सक्ष॑य॒ एहि॑" + इति हस्तं प्रताप्य मुखायाहरते ११  

### अवारोपः
वास+++(य्)+++ "उपावरोह जातवेदः पुनस् त्वं, देवेभ्यो हव्यं वह नः प्रजानन् ।  
आयुः प्रजां रयिमस्मासु धेह्य्, अजस्रो दीदिहि नो दुरोण" इति लौकिकेऽग्नावुपावरोहयति १२  

अरण्योर्वोपावरोह्य मन्थेत् १३  
यदरण्योः समारूढः स्यान्, निर्वर्तमान एतं मन्त्रं जपेत् १४  
+++("उ॒पाव॑रोह जातवेद॒ᳶ पुन॒स्त्वम्, दे॒वेभ्यो॑ ह॒व्यं व॑ह नᳶ प्रजा॒नन्न् । आयु॑ᳶ प्र॒जाꣳ र॒यिम॒स्मासु॑ धेहि । अज॑स्रो दीदिहि नो दुरो॒णे ।")+++

### प्राप्तौ होमः
"इदं श्रेयोऽवसानं यदागां, स्योने मे द्यावापृथिवी अभूताम् ।  
अनमीवाः प्रदिशः सन्तु मह्यम्, गोमद्धनवद् अश्ववत् पुरुषवद् धिरण्यवत् सुवीरवत् स्वाहे"त्यवसिते +++(प्रयाणे)+++ जुहोति +++(आहवनीये)+++१

