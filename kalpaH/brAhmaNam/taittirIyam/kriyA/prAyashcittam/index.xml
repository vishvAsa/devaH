<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;प्रायश्चित्तानि on संस्कारे विश्वासटिप्पणयः</title>
    <link>file:///storage/emulated/0/notesData/saMskAra/kalpaH/brAhmaNam/taittirIyam/kriyA/prAyashcittam/</link>
    <description>Recent content in &#43;प्रायश्चित्तानि on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="file:///storage/emulated/0/notesData/saMskAra/kalpaH/brAhmaNam/taittirIyam/kriyA/prAyashcittam/index.xml" rel="self" type="application/rss+xml" />
    
    
    <item>
      <title>अवकीर्णी</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/kriyA/prAyashcittam/avakIrNI/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/kriyA/prAyashcittam/avakIrNI/</guid>
      <description>क॒ति॒धा ऽव॑कीर्णी+++(=भग्नव्रतो ब्रह्मचारी रेतःस्कन्दन्दादिकम् कृत्वा)+++ प्रवि॒शति॑ +++(देवान् नाशाय)+++?
चतु॒र्धेत्या॑हुर् ब्रह्मवा॒दिनो॑ - म॒रुतः॑ प्रा॒णैर्, इन्द्रं॒ बले॑न॒, बृह॒स्पतिं॑ ब्रह्मवर्च॒सेना॒ग्निमे॒वेत॑रेण॒ सर्वे॑ण।
तस्यै॒तां प्राय॑श्चित्तिं वि॒दाञ् च॑कार सुदे॒वः का॑श्य॒पो -
यो ब्र॑ह्मचा॒र्य॑व॒किरे॑द् अमावा॒स्या॑या॒ꣳ॒ रात्र्या॑म॒ग्निं प्र॒णीयो॑पसमा॒धाय॒ द्विराज्य॑स्योप॒घात॑ञ् जुहोति।
 कामाव॑कीर्णो॒ ऽस्म्यव॑कीर्णोऽस्मि॒ काम॒ कामा॑य॒ स्वाहा॑। कामाभि॑द्रुग्धो॒+++(=द्रोहवान्)+++ ऽस्म्यभि॑द्रुग्धोऽस्मि॒ काम॒ कामा॑य॒ स्वाहेति।  अ॒मृत॒व्वाँ आज्य॑म्। अ॒मृत॑मे॒वात्मन्+++(नि)+++ ध॑त्ते।
हु॒त्वा प्रय॑ताञ्ज॒लिः कवा॑तिर्यङ्ङ्+++(=ईषत्तिर्यङ्)+++ अ॒ग्निम॒भिम॑न्त्रयेत॒ - &amp;ldquo;सम्मा॑ऽऽसिञ्चन्तु म॒रुत॒स् समिन्द्र॒स् सं बृह॒स्पतिः॑ । सम्मा॒यम॒ग्निस् सि॑ञ्च॒त्वायु॑षा च॒ बले॑न॒ चायु॑ष्मन्तङ् करोत॒ मा&amp;rdquo; इति।
प्रति॑ हास्मै म॒रुतः॑ प्रा॒णान् द॑धति॒, प्रतीन्द्रो॒ बलं॒, प्रति॒ बृह॒स्पति॑र् ब्रह्मवर्च॒सं, प्रत्य॒ग्निरि॒तर॒थ्सर्व॒ꣳ॒। सर्व॑तनुर्भू॒त्वा सर्व॒मायु॑रेति।</description>
    </item>
    
    <item>
      <title>कूष्माण्ड-विधानम्</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/kriyA/prAyashcittam/kUShmANDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/kriyA/prAyashcittam/kUShmANDam/</guid>
      <description>वात॑रशना ह॒ वा ऋष॑यश् श्रम॒णा ऊ॒र्ध्वम॑न्थि॒नो ब॑भूवु॒स्,
तानृष॑यो॒ ऽर्थमा॑य॒२ꣳ॒स्,
ते नि॒लाय॑मचर॒२ꣳ॒स्,
तेऽनु॑प्रविशुः कूश्मा॒ण्डानि॑।
ताꣳस् तेष्वन्व॑विन्दञ् छ्र॒द्धया॑ च॒ तप॑सा च।
तानृष॑यो ऽब्रुवन् क॒था नि॒लाय॑ञ् चर॒थेति॑।
त ऋषी॑न् अब्रुव॒न्नमो॑ वोऽस्तु।
भगवन्तो॒ ऽस्मिन् धा॑म्नि॒ केन॑ वस् सपर्या॒मेति॑।
तानृष॑यो ऽब्रुवन् प॒वित्र॑न्नो ब्रूत॒, येना॑रे॒पस॑स् स्या॒मेति॑।
त ए॒तानि॑ सू॒क्तान्य॑पश्य॒न्।
यद्दे॑वा देव॒हेळ॑न॒य्यँददी॑व्यन्नृ॒णम॒हं ब॒भूवायु॑ष्टे वि॒श्वतो॑ दध॒दित्ये॒तैराज्य॑ञ्जुहुत।
वैश्वान॒राय॒ प्रति॑वेदयाम॒ इत्युप॑तिष्ठत।
यद॑र्वा॒चीन॒मेनो॑ भ्रूणह॒त्याया॒स् तस्मा॑न् मोक्ष्यध्व॒ इति॑।
त ए॒तैर॑जुहवु॒स्, तेऽरे॒पसो॑ ऽभवन्।
कर्मा॒दिष्वे॒तैर् जु॑हुयात्।
पू॒तो दे॑वलो॒कान्त् सम॑श्नुते । 10 ।। 7 ।</description>
    </item>
    
    <item>
      <title>दुष्परिग्रहः दुर्याजनम्</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/kriyA/prAyashcittam/duShparigrahaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/kriyA/prAyashcittam/duShparigrahaH/</guid>
      <description>अनापदि रिच्य॑त +++(=रिक्तो भवति)+++ इव॒ वा ए॒ष प्रेव +++(परलोकेऽपि)+++ रि॑च्यते॒, यो +++(अयोग्यं)+++ या॒जय॑ति॒ प्रति॑ वा गृ॒ह्णाति॑।
या॒जयि॑त्वा प्रतिगृ॒ह्य वा ऽन॑श्न॒न् त्रिः स्वा॑ध्या॒यव्ँ वे॒दमधी॑यीत।
त्रिरा॒त्रव्ँ वा॑ सावि॒त्रीङ् गा॑य॒त्रीम॒न्वाति॑रेचयति।
 आपदि दु॒हे ह॒ वा ए॒ष छन्दाꣳ॑सि॒, यो +++(आपदि)+++ या॒जय॑ति।
स्तुतिः, अनशनम् स येन॑ यज्ञक्र॒तुना॑ या॒जये॒त् सो ऽर॑ण्यं प॒रेत्य॑ शुचौ दे॒शे स्वा॑ध्या॒यम् ए॒वैन॒म्+++(=तदेव यज्ञक्रतुम्)+++ अधी॑यन्न् आसी॒त।
तस्या॒नश॑नन् दी॒क्षा। स्था॒नमु॑प॒सदः॒। आस॑नꣳ सु॒त्या+++(=अभिषवः सोमस्य)+++। वाग् जु॒हूर् मन॑ उप॒भृद्। धृ॒तिर् ध्रु॒वा। प्रा॒णो ह॒विस्। सामा॑ध्व॒र्युस्, स वा ए॒ष य॒ज्ञः प्रा॒णद॑क्षि॒णो ऽन॑न्तदक्षिण॒स् समृ॑द्धतरः। (20) ।। 17 ।</description>
    </item>
    
  </channel>
</rss>