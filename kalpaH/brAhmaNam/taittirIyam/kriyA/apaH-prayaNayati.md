---
title: अपः प्रणयति
unicode_script: devanagari

---

तै॰ब्रा॰ ३/२/४ इत्यत्र -

अ॒पः प्रण॑यति। श्र॒द्धा वा आपः॑ ।  
श्र॒द्धां ए॒वारभ्य॑ प्र॒णीय॑ प्रच॑रति।  

अ॒पः प्रण॑यति । य॒ज्ञो वा आपः॑ ।  
य॒ज्ञं ए॒वारभ्य॑ प्र॒णीय॑ प्रच॑रति।

अ॒पः प्रण॑यति । व॒ज्रो वा आपः॑ ।  
वज्र॑मे॒व भ्रातृ॑व्येभ्यः प्रहृत्य॑ प्र॒णीय॑ प्रच॑रति ।

अ॒पः प्रण॑यति । आपो॒ वै रक्षो॒घ्नीः ।  
रक्ष॑सां अप॑हत्यै ।

अ॒पः प्रण॑यति । आपो॒ वै दे॒वानां᳚ प्रि॒यंधाम॑ ।  
दे॒वाना॑मे॒व प्रि॒यंधाम॑ प्र॒णीय॒ प्रच॑रति ।

अ॒पः प्रण॑यति । आपो॒ वै सर्वा॑ दे॒वताः᳚ ।  
दे॒वता॑ ए॒वा॒रभ्य॑ प्र॒णीय॒ प्रच॑रति ।

आपो॒वैशा॒न्ताः । शा॒न्ताभि॑रे॒वास्य॑ शुचꣳ॑शमयति ॥