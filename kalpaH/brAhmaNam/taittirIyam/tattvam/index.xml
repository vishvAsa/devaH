<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;तत्त्वानि on संस्कारे विश्वासटिप्पणयः</title>
    <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/</link>
    <description>Recent content in &#43;तत्त्वानि on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="file:///storage/emulated/0/notesData/saMskAra/kalpaH/brAhmaNam/taittirIyam/tattvam/index.xml" rel="self" type="application/rss+xml" />
    
    
    <item>
      <title>आपो वा इदं सर्वम्</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/Apo-vA-idam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/tattvam/Apo-vA-idam/</guid>
      <description>आपो॒ वा इ॒दꣳ सर्वं॒
विश्वा॑ भू॒तान्यापः॑
प्रा॒णा वा आपः॑
प॒शव॒ आपो ऽन्न॒मापो ऽमृ॑त॒मापः॑
स॒म्राडापो॑ वि॒राडापः॑ स्व॒राडाप॒श्
छन्दा॒ꣳ॒स्यापो॒ ज्योती॒ꣳ॒ष्यापो॒ यजू॒ꣳ॒ष्याप॑स्
स॒त्यमाप॒स् सर्वा॑ दे॒वता॒ आपो॒
भूर्भुव॒स्सुव॒राप॒ ॐ ॥</description>
    </item>
    
    <item>
      <title>नक्षत्रिय-देवाः</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/naxatra-deva/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/tattvam/naxatra-deva/</guid>
      <description>स्रोतः (taittirIya brAhmaNa 1.5.2.2)।
अधिपतयः सपरिवारमित्थं वसन्तीत्यभिप्रायः।
 अ॒ग्नेᳶ कृत्ति॑काः । शु॒क्रं+++(=दैवतविशेषः)+++ प॒रस्ता॒ज् ज्योति॑र् अवस्ता॑त् । प्र॒जाप॑ते रोहि॒णी । आप॑ᳶ प॒रस्ता॒दोष॑धयो॒ ऽवस्ता॑त् । सोम॑स्येन्व॒का । वित॑तानि प॒रस्ता॒द् वय॑न्तो॒ऽवस्ता॑त् । रु॒द्रस्य॑ बा॒हू +++(=आर्द्राया उपलक्षणम् - प्रयत्नहेतुत्वात्)+++। मृ॒ग॒यव॑ᳶ प॒रस्ता॑द् विक्षा॒रो॑ऽवस्ता॑त् । आदि॑त्यै॒ पुन॑र्वसू । वातः॑ प॒रस्ता॑दा॒र्द्रम॒वस्ता॑त् ।। 1 ।। बृह॒स्पते॑स्ति॒ष्यः॑ । जुह्व॑तᳶ प॒रस्ता॒द् यज॑माना अ॒वस्ता॑त् । स॒र्पाणा॑माश्रे॒षाः । अ॒भ्या॒गच्छ॑न्तᳶ प॒रस्ता॑द् अभ्या॒नृत्य॑न्तो॒ऽवस्ता॑त् । पि॒तॄ॒णां म॒घाः । रु॒दन्त॑ᳶ प॒रस्ता॑द् अपभ्र॒ꣳ॒शो॑ऽवस्ता॑त् । अ॒र्य॒म्णᳶ पूर्वे॒ फल्गु॑नी । जा॒या प॒रस्ता॑द् ऋष॒भो॑ऽवस्ता॑त् । भग॒स्योत्त॑रे । व॒ह॒तव॑ᳶप॒रस्ता॒द् वह॑माना अ॒वस्ता॑त् ।। 2 ।। दे॒वस्य॑ सवि॒तुर् हस्तः॑ । प्र॒स॒वᳶ प॒रस्ता॑त् स॒निर॒वस्ता॑त् । इन्द्र॑स्य चि॒त्रा । ऋ॒तं प॒रस्ता॑त् स॒त्यम॒वस्ता॑त् । वा॒योर्निष्ट्या॑। व्र॒ततिः॑ प॒रस्ता॒द् असि॑द्धिर॒वस्ता॑त् । इ॒न्द्रा॒ग्नि॒योर् विशा॑खे । यु॒गानि॑ प॒रस्ता॑त् कृ॒षमा॑णा अ॒वस्ता॑त् । मि॒त्रस्या॑नूरा॒धाः । अ॒भ्या॒रोह॑त् प॒रस्ता॑द् अ॒भ्यारू॑ढम॒वस्ता॑त् ।। 3 ।। इन्द्र॑स्य रोहि॒णी +++(=ज्येष्ठा लक्षिता, सङ्ग्रामारोहणात्)+++ । शृ॒णत् प॒रस्ता॑त् प्रतिशृ॒णद॒वस्ता॑त् । निर्ऋ॑त्यै मूल॒वर्ह॑णी । प्र॒ति॒भ॒ञ्जन्त॑ᳶ प॒रस्ता॑त् प्रतिशृ॒णन्तो॒ऽवस्ता॑त् । अ॒पां पूर्वा॑ अषा॒ढाः । वर्च॑ᳶ प॒रस्ता॒त् समि॑तिर॒वस्ता॑त् । विश्वे॑षान् दे॒वाना॒मुत्त॑राः । अ॒भि॒जय॑त् प॒रस्ता॑द् अ॒भिजि॑तम॒वस्ता॑त् । विष्णो॑श्श्रो॒णा । पृ॒च्छमा॑नाः प॒रस्ता॒त्पन्था॑ अ॒वस्ता॑त् ।। 4 ।। वसू॑ना॒ꣳ॒ श्रवि॑ष्ठाः । भू॒तं प॒रस्ता॒द् भूति॑र॒वस्ता॑त् । इन्द्र॑स्य श॒तभि॑षक् । वि॒श्वव्य॑चाᳶ प॒रस्ता॑द् वि॒श्वक्षि॑तिर॒वस्ता॑त् । अ॒जस्यैक॑पद॒ᳶ पूर्वे॑ प्रोष्ठप॒दाः । वै॒श्वा॒न॒रं प॒रस्ता॑द् वैश्वावस॒वम॒वस्ता॑त् । अहे॑र्बु॒ध्निय॒स्योत्त॑रे । अ॒भि॒षि॒ञ्चन्त॑ᳶ प॒रस्ता॑द् अभिषु॒ण्वन्तो॒ ऽवस्ता॑त् । पू॒ष्णो रे॒वती॑ । गाव॑ᳶप॒रस्ता॑द्व॒त्सा अ॒वस्ता॑त् । अ॒श्विनो॑रश्व॒युजौ॑ । ग्राम॑ᳶ प॒रस्ता॒त् सेना॒ऽवस्ता॑त् । य॒मस्या॑प॒भर॑णीः । अ॒प॒कर्ष॑न्तᳶ प॒रस्ता॑द् अप॒वह॑न्तो॒ऽवस्ता॑त् । पू॒र्णा प॒श्चाद्यत्ते॑ +++(=नक्षत्रेष्टिमन्त्रेषु मन्त्रद्वयस्य प्रतीकम्)+++ दे॒वा अद॑धुः ।। 5 ।।  प्रजापतिः यो वै न॑क्ष॒त्रियं॑ प्र॒जाप॑ति॒व्वेँद॑ । उ॒भयो॑रेनल्लोँ॒कयो॑र्विदुः +++(देवा मानुषाश्च)+++ । हस्त॑ ए॒वास्य॒ हस्तः॑ । चि॒त्रा शिरः॑ । निष्ट्या॒ हृद॑यम् । ऊ॒रू विशा॑खे । प्र॒ति॒ष्ठाऽनू॑रा॒धाः ।</description>
    </item>
    
    <item>
      <title>परिधि-आघार-निधानम्</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/paridhi-AghAra-nidhAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/tattvam/paridhi-AghAra-nidhAnam/</guid>
      <description>परि॒धीन्परि॑ दधाति।
रक्ष॑सा॒म् अप॑हत्यै॒ स२ꣳ स्प॑र्‌शयति।
रक्ष॑सा॒म् अन्+अ॑न्ववचाराय॒ न पु॒रस्ता॒त् परि॑ दधात्य्, आदि॒त्यो ह्ये॑वोद्यन् पु॒रस्ता॒द् रक्षाँ॑स्य् अप॒हन्त्य्,
ऊ॒र्ध्वे स॒मिधा॒वा द॑धात्य् - उ॒परि॑ष्टादे॒व रक्षा॒ँ॒स्य् अप॑ हन्ति।
यजु॑षा॒ ऽऽन्यान्, तू॒ष्णीम् अ॒न्याम्। मि॑थुन॒त्वाय॒ द्वे आ द॑धाति।
द्वि॒पाद् यज॑मान॒ᳶ प्रति॑ष्ठित्यै ब्रह्मवा॒दिनो॑ वदन्ति।
विस्वरपाठः परिधीन्परि दधाति रक्षसामपहत्यै स२ꣳ स्पर्‌शयति। रक्ष॑सा॒मन॑न्ववचाराय॒ न पु॒रस्ता॒त्परि॑ दधात्यादि॒त्यो ह्ये॑वोद्यन्पु॒रस्ता॒द्रक्षाँ॑स्यप॒हन्त्यू॒र्ध्वे स॒मिधा॒वा द॑धात्यु॒परि॑ष्टादे॒व रक्षा॒ँ॒स्यप॑ हन्ति॒ यजु॑षा॒न्यान्तू॒ष्णीम॒न्याम्मि॑थुन॒त्वाय॒ द्वे आ द॑धाति द्वि॒पाद्यज॑मान॒ᳶ प्रति॑ष्ठित्यै ब्रह्मवा॒दिनो॑ वदन्ति॒ [32]</description>
    </item>
    
    <item>
      <title>पुण्य-भूमिः</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/puNya-bhUmi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/tattvam/puNya-bhUmi/</guid>
      <description>यानि॒ वा इ॒मानि॑ पृथि॒व्याश् चि॒त्राणि॑ +++(ग्रामनगरादीनि)+++ । तानि॒ नक्ष॑त्राणि । तस्मा॑दश्ली॒लना॑म२ꣳश् चि॒त्रे नाव॑स्ये॒न्+++(=न निवसेत्)+++ न य॑जेत । यथा॑ पापा॒हे कु॑रु॒ते । ता॒दृगे॒व तत् ।</description>
    </item>
    
    <item>
      <title>पूर्वोत्तररूपसन्धिविद्या</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/pUrvottara-rUpa-sandhi-vidyA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/tattvam/pUrvottara-rUpa-sandhi-vidyA/</guid>
      <description>प्रतिज्ञा स॒ह नौ॒ यशः । स॒ह नौ ब्र॑ह्मव॒र्चसम् ।
अथातस् सꣳहिताया उपनिषदव्ँ व्या॑ख्यास्या॒मः ।
पञ्चस्वधिक॑रणे॒षु - अधिलोकम् अधिज्यौतिषम् अधिविद्यम् अधिप्रज॑म् अद्ध्या॒त्मम् । ता महासꣳहिता इ॑त्याच॒क्षते ।
अधिलोकम् अथा॑धिलो॒कम् ।
पृथिवी पू॑र्वरू॒पम् । द्यौरुत्त॑ररू॒पम् । आका॑शस्स॒न्धिः । वायु॑स्सन्धा॒नम् । इत्य॑धिलो॒कम् ।
अधिज्यौतिषम् अथा॑धिज्यौ॒तिषम् । अग्निः पू॑र्वरू॒पम् । आदित्य उत्त॑ररू॒पम् । आ॑पस्स॒न्धिः । वैद्युत॑स्सन्धा॒नम् । इत्य॑धिज्यौ॒तिषम् ।
अधिविद्यम् अथा॑धिवि॒द्यम् । आचार्यः पू॑र्वरू॒पम् । अन्तेवास्युत्त॑ररू॒पम् । वि॑द्या स॒न्धिः । प्रवचनꣳ॑ सन्धा॒नम् +++(उपकरणम्)+++। इत्य॑धिवि॒द्यम् ।</description>
    </item>
    
    <item>
      <title>बहिःपरिधिर् हविः</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/bahiH-paridhir_haviH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/tattvam/bahiH-paridhir_haviH/</guid>
      <description>अ॒ग्नेस्त्रयो॒ ज्यायाँ॑सो॒ भ्रात॑र आस॒न्। ते दे॒वेभ्यो॑ ह॒व्यव्ँ वह॑न्त॒ᳶ प्रामी॑यन्त।
सो॑ऽग्निर् अ॑बिभेद् - इ॒त्थव्ँ वाव स्य आर्ति॒मारि॑ष्य॒तीति॑।
स निला॑यत। सो॑ऽपᳶ प्रावि॑श॒त्।
तन् दे॒वता॒ᳶ प्रैष॑म् ऐच्छ॒न्। तम् मत्स्य॒ᳶ प्राब्र॑वी॒त्।
तम् अ॑शपद् -धि॒याधि॑या त्वा वध्यासु॒र्, यो मा॒ प्रावो॑च॒ इति॑। तस्मा॒न् मत्स्य॑न् धि॒याधि॑या+++(=?)+++ घ्नन्ति श॒प्तः।
हि तम् अन्व॑विन्द॒न्। तम॑ब्रुव॒न्न् - &amp;ldquo;उप॑ न॒ आ व॑र्तस्व। ह॒व्यन् नो॑ व॒हे&amp;quot;ति॑।
सो॑ ऽब्रवी॒द्- वरँ॑व्वृणै। यद् ए॒व गृ॑ही॒तस्याहु॑तस्य बहिᳶपरि॒धि स्कन्दा॒त्, तन् मे॒ भ्रातॄृ॑णाम् भाग॒धेय॑म् अस॒दिति॑।
तस्मा॒द् यद्गृ॑ही॒तस्याहु॑तस्य बहिᳶपरि॒धि स्कन्द॑ति॒, तेषा॒न् तद्भा॑ग॒धेय॒न् ताने॒व तेन॑ प्रीणाति।</description>
    </item>
    
    <item>
      <title>विधिश्रद्धे कर्मसु</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/vidhi-shraddhA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/tattvam/vidhi-shraddhA/</guid>
      <description>सायणो ऽत्र।
विधिश्रद्धे दे॒वा वै य॒ज्ञस्य॑ +++(हविषां तत्तद्देवाय)+++ स्वगा+++(=स्वगत)+++क॒र्तार॒न् नावि॑न्द॒न्।
ते शँ॒य्युम् बा॑र्‌हस्प॒त्यम् अ॑ब्रुवन्न् &amp;ldquo;इ॒मन् नो॑ य॒ज्ञ२ꣳ स्व॒गा कु॒र्वि&amp;quot;ति॑।
सो॑ऽब्रवी॒द् वर॑व्ँ वृणै। &amp;ldquo;यद् ए॒वाब्रा॑ह्मणो॒क्तो ऽश्र॑द्दधानो॒ यजा॑तै॒, सा मे॑ य॒ज्ञस्या॒शीर्+++(=फलम्)+++ अ॑स॒दि&amp;quot;ति॑।
तस्मा॒द् यदब्रा॑ह्मणो॒क्तो ऽश्र॑द्दधानो॒ यज॑ते - शँ॒य्युमे॒व तस्य॑ बार्‌हस्प॒त्यय्ँ य॒ज्ञस्या॒शीर् ग॑च्छति ।
ब्राह्मणेषु नयः &amp;ldquo;ए॒तन् ममे&amp;quot;त्य॑ब्रवी॒त्, &amp;ldquo;किम्मे॑ प्र॒जायाः॑?&amp;rdquo; इति॒ +++(शंयुः)+++।
+++(देवाः-)+++ &amp;quot; +++(ब्राह्मणं)+++ यो॑ ऽपगु॒रातै॑ +++(=ताडनाभिनयः)+++ श॒तेन॑ +++(निष्कानां त्वत्प्रजा)+++ यातया॒द्,
यो नि॒हन॑त् +++(=ताडयेत्)+++ स॒हस्रे॑ण यातया॒द्,
यो +++(ताडनेन)+++ लोहि॑तङ् क॒रव॒द् - याव॑तᳶ प्र॒स्कद्य॑ पाँ॒सून्त् स॑ङ्गृ॒ह्णात्, ताव॑तस् सँव्वत्स॒रान् पि॑तृलो॒कन् न प्र जा॑ना॒दि&amp;quot;ति॑।</description>
    </item>
    
    <item>
      <title>व्याहृति-भावः</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/vyAhRti-bhAva/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/tattvam/vyAhRti-bhAva/</guid>
      <description>सायणटीका ऽत्र।
भूर्भुव॒स्सुव॒रिति॒ वा ए॒तास् ति॒स्रो व्याहृ॑तयः ।
महः तासा॑मु ह स्मै॒ताञ् च॑तु॒र्थीम् माहा॑चमस्यः॒ प्रवे॑दयते । मह॒ इति॑ । तद्ब्रह्म॑ । स आ॒त्मा । अङ्गा॑न्य॒न्या दे॒वताः॑ ।
लोकाः भूरिति॒ वा अ॒यल्ँ लो॒कः । भुव॒ इत्य॒न्तरि॑क्षम् । सुव॒रित्य॒सौ लो॒कः ।
मह॒ इत्या॑दि॒त्यः । आ॒दि॒त्येन॒ वाव सर्वे॑ लो॒का मही॑यन्ते ।
ज्योतींषि भूरिति॒ वा अ॒ग्निः । भुव॒ इति॑ वा॒युः । सुव॒रित्या॑दि॒त्यः । मह॒ इति॑ च॒न्द्रमाः॑ ।
च॒न्द्रम॑सा॒ वाव सर्वा॑णि॒ ज्योतीꣳ॑षि॒ मही॑यन्ते ।
वेदाः भूरिति॒ वा ऋचः॑ । भुव॒ इति॒ सामा॑नि । सुव॒रिति॒ यजूꣳ॑षि । मह॒ इति॒ ब्रह्म॑+++(=ॐकारः)+++ ।</description>
    </item>
    
    <item>
      <title>शिक्षा</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/shixA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/tattvam/shixA/</guid>
      <description>शीक्षाव्ँ व्या॑ख्यास्या॒मः ।
वर्णः॒ स्वरः । मात्रा॒ बलम् । साम॑ सन्ता॒नः । इत्युक्तश्शी॑क्षाद्ध्या॒यः ।। (2)</description>
    </item>
    
    <item>
      <title>सत्यं वद, धर्मञ्चर॥</title>
      <link>file:///storage/emulated/0/notesData/saMskAra/kalpaH/brAhmaNam/taittirIyam/tattvam/veda-sAra/</link>
      <pubDate>Mon, 01 Jan 0001 00:00:00 +0000</pubDate>
      
      <guid>file:///storage/emulated/0/notesData/saMskAra/kalpaH/brAhmaNam/taittirIyam/tattvam/veda-sAra/</guid>
      <description>॥ शीक्षावल्ली तैत्तिरीयोपनिषदि ॥ आङ्ग्लानुवादस् सरसो ऽत्र।
वेदमनूच्याचार्यो ऽन्तेवासिनम् अ॑नुशा॒स्ति ।
सत्य॒व्ँ वद ।
धर्म॒ञ् चर ।
स्वाद्ध्याया॑न्मा प्र॒मदः ।
आचार्याय प्रियन् धनमाहृत्य, प्रजातन्तुं मा व्य॑वच्छे॒त्सीः ।
सत्यान् न प्रम॑दित॒व्यम् ।
धर्मान्न प्रम॑दित॒व्यम् ।
कुशलान् न प्रम॑दित॒व्यम् ।
भूत्यै न प्रम॑दित॒व्यम् ।
स्वाद्ध्यायप्रवचनाभ्यान् न प्रम॑दित॒व्यम् । (18) देवपितृकार्याभ्यान् न प्रम॑दित॒व्यम् ।
मातृ॑देवो॒ भव ।
पितृ॑देवो॒ भव ।
आचार्य॑देवो॒ भव ।
अतिथि॑देवो॒ भव ।
यान्य् अनवद्यानि॑ कर्मा॒णि- तानि सेवि॑तव्या॒नि, नो इ॑तरा॒णि ।</description>
    </item>
    
  </channel>
</rss>